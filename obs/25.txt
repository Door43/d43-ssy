====== 25. Sheethan Yeesus Yacikkine ======

{{https://api.unfoldingword.org/obs/jpg/1/en/360px/obs-en-25-01.jpg?direct&}}

Akkanih Yeesus yinthimmiqhek sarrah, Quddus kin Ufayi tamaa usuk morootom lellectiya kee marootom bartiya alle yosoome zibolle kaa beye. Sarrah Sheethan alle yemeeteyaako Yeesus zambe abo kaa yicikkine.

{{https://api.unfoldingword.org/obs/jpg/1/en/360px/obs-en-25-02.jpg?direct&}}

Sheethan Yeesus: "Atu Yallih barha tekkemko, betto ta dhayit fololle iybiddil!" yeh kaa yicikkine.

{{https://api.unfoldingword.org/obs/jpg/1/en/360px/obs-en-25-03.jpg?direct&}}

Yeesus: "Yallih waanidde, 'Xiyaw maroona folo bisah maki ten farhshishsham, tamaa Yalli waanisha waani gantah kinni inkoh ten farhshishsham!" yeh alle deheye.

{{https://api.unfoldingword.org/obs/jpg/1/en/360px/obs-en-25-04.jpg?direct&}}

Sarrah Sheethan Yeesus Maqhdas carih bukakke kaa korisheyaako: "Yallih **​** ​Barha tekkemko, 'Ku ibi dhayittodde yamuttukemko ku yaaqhacoona Yalli ishi malaykut yaamaro kinni' yaanam tunkuttubeh tanemhi sabbatah, guballe ishe cid" ake.

{{https://api.unfoldingword.org/obs/jpg/1/en/360px/obs-en-25-05.jpg?direct&}}

Yeesus laakin Sheethanalle tunkuttubemko xuseyaako radde akah yedebbe. Usuk: "Yallih Waanidde, 'Ishi Maddara kin Yalla maacakkanin' yarhxeh ishi xiyaw yaamire."

{{https://api.unfoldingword.org/obs/jpg/1/en/360px/obs-en-25-06.jpg?direct&}}

Sarrah, Sheethan Yeesus umbuka udduuniyat nigsinna kee tee nabinta kaa yuybulluweyaako: "Kumteyaako yoh tucbudemko, tayim inkoh koh axaw kiyo" ake.

{{https://api.unfoldingword.org/obs/jpg/1/en/360px/obs-en-25-07.jpg?direct&}}

Yeesus: "Yok icrhii, ko Sheethano! Yalli ishi waanidde ishi xiyawak: 'Maddara kin ishi Yallah bisah ukhdum" yarhxeh ten yaamire.

{{https://api.unfoldingword.org/obs/jpg/1/en/360px/obs-en-25-08.jpg?direct&}}

Yeesus Sheethan cakanah gaba maaxayinna, amaymih lel Sheethan kaa xabe. Amaymik sarrah, malaykut yemeetiinih Yeesus baclayshen.

//Quddus kin kitaanhi zanta: Maatiyoos 4:1-11; Maariqqoos 1:12-13; Luqqaas 4:1-13//

====== 41. Yalli Yeesus rabiiko ugusa ======

{{https://api.unfoldingword.org/obs/jpg/1/en/360px/obs-en-41-01.jpg?direct&}}

Amaa caskar Yeesus takareenimko sarrah, aamininnixe Yahuud naba mari Pilaatosuk: "Tamaa zirable kin Yeesus, 'adooxa maxak sarrah rabiiko uguto kiyo' yerhxeh yine. Tamaa kaa darasa yemeetiinih amaa rashsha gareciniyaako 'rabiiko ugute' nok yarhxinki akkinnanti dhawrho alle tane" aken.

{{https://api.unfoldingword.org/obs/jpg/1/en/360px/obs-en-41-02.jpg?direct&}}

Pilaatos lel: "Caskarko garo beyaaki qabre faakoona akah dhiice waanaakah dhawrhanta" ake. Amaa caraf meceetih yuxtumiinih amaa rashsha gari garactamko caskar dhawrhoh alle hayen.

{{https://api.unfoldingword.org/obs/jpg/1/en/360px/obs-en-41-03.jpg?direct&}}

Yeesus yumuccugemko malammit max cindha sambat kii yinemhi sabbatah Yahuud qabaaralle yadawna masmuux kii miyine. Cindha sambatko sarraahit max maaxalle wuli sayyooko gari Yeesus qabre fanah yedeynih kaa rashshalle jinaazat caydarruus alle hayoona yinqirribin.

{{https://api.unfoldingword.org/obs/jpg/1/en/360px/obs-en-41-04.jpg?direct&}}

Gar-heeko lel naba kirdidimo tekke. Wuli xankarha balih ifisha malaykatti caranko yemeete. Amaa qabredde alfiimeh yine dhaa asac-isheh lel bukakke akko defeye. Amaa qabre dhawrhaa tine caskar lel birriigeenih rabtem balih baarholle raden.

{{https://api.unfoldingword.org/obs/jpg/1/en/360px/obs-en-41-05.jpg?direct&}}

Amaa sayyo amaa qabrelle yemeetin gedda, amaa malaykatti: "Mimashshiitina. Yeesus talle miyane. Usuk akah sinak yeh yineekah rabiiko uguteh yane! Ubula, qabredde kulux-erhxa" ake. Amaa sayyo amaa qabredde kulux-yerhxin gedda, Yeesus nabsi carhah alle gaxeh yinekke yublin. Kaa nabsi laakin amalle miyine.

{{https://api.unfoldingword.org/obs/jpg/1/en/360px/obs-en-41-06.jpg?direct&}}

Sarrah amaa malaykatti amaa sayyok: "Tedeynih darasah akah warishanta. Yeesus rabiiko uguteh yane, sin afadde lel Galiila fanah yadaw kinni" ake.

{{https://api.unfoldingword.org/obs/jpg/1/en/360px/obs-en-41-07.jpg?direct&}}

Amaa sayyo gilix kee naba xedenih yemmeegiinih yinin. Amaa mece ware darasah warishoona lel yerdin.

{{https://api.unfoldingword.org/obs/jpg/1/en/360px/obs-en-41-08.jpg?direct&}}

Amaa sayyo mece ware amaa darasah warishoona adiik, Yeesus alle yemeeteyaako usun akah yucbudin. Yeesus: "Mimashshiitina. Tedeynih lel yi darasak Galiila fanah yadawna akah warisha. Amalle yi yabloona kinon" ake.

//Quuddus kin Kitaabhi zanta: Maatiyos 27:62-28:15; Markos 16:1-11; Luukas 24:1-12; Yohannis 20:1-18//

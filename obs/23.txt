====== 23. Yeesus Ubka ======

{{https://api.unfoldingword.org/obs/jpg/1/en/360px/obs-en-23-01.jpg?direct&}}

Maryam wuli xaqqi-wanna kin xiyawto Yoosuf akyaniyadde timliisheh tine. Usuk Maryam soonoyittem yoobbe gedda, kaa ayca makinam yeerhegeh yine. Maryam xoolaysho mifarhinnaaki suctodde tee xabo yixiggire. Usuk amayim abekkah laakin wuli malaykatti soonoh alle yemeete.

{{https://api.unfoldingword.org/obs/jpg/1/en/360px/obs-en-23-02.jpg?direct&}}

Amaa malaykatti: "Yoosufo, Maryamak ishi numa akkabitto sikif-marhxin. Tee addadde yane ayci Quddus kin Ufayko kinni. Ishi lel barha bahto kinni. Migacah Yeesus akko erhex. ('Yeesus' yaanam, Yahweh gargeera' yaanam kinni). Amayim lel Usuk xiyaw ten zambeeko ten gargeero kinamhi sabbatah kinni.

{{https://api.unfoldingword.org/obs/jpg/1/en/360px/obs-en-23-03.jpg?direct&}}

Amaymih, Yoosuf Maryam marcishiteh ishi numa akkabo bishshiite, ishi umultandah laakin teelih mirhiino.

{{https://api.unfoldingword.org/obs/jpg/1/en/360px/obs-en-23-04.jpg?direct&}}

Maryam umulto kab-terhxe gedda, Roomaati doola ummanti ishi-ishi abbah dik yedeeh yankattabo akah warishe. Maryam kee Yoosuf abi kaa dik Beetlexem akkin Dawud kii yinemhi sabbatah tamaa alle maraa yinin Naazretko Beetlexem fanah dherh arax yadawna kii yinin.

{{https://api.unfoldingword.org/obs/jpg/1/en/360px/obs-en-23-05.jpg?direct&}}

Maryam Beetelexemille temeete gedda adde defeyta makaano lii mitine. Usun makaanoh geyoona dhiiceenim lel wuli saci care bisa kii yine. Amaa aycah yakke carat aalle wayen gedda wuli saca alle bettiishan dandasadde yooboke. Migacah lel Yeesus akah yeyyeecin.

{{https://api.unfoldingword.org/obs/jpg/1/en/360px/obs-en-23-06.jpg?direct&}}

Amaa bar, amaa wakalih dhagigille sinni sacih zan abitta lon yinin. Gar-heeko lel wuli ifisha malaykatti akah yumbulluweyaako mashshiiten. Amaa malaykatti: "Wuli mece ware sinah liyomhi sabbatah mimashshiitina. Masiix, Maddari, Beetlexemille yoobokeh yane!

{{https://api.unfoldingword.org/obs/jpg/1/en/360px/obs-en-23-07.jpg?direct&}}

"Aduwantaaki amaa ayca wagiyanta. Wuli saca alle bettiishan dandasadde wuli sareenadde yuntulluleh sinah sugo kinniâ€œ akye.

{{https://api.unfoldingword.org/obs/jpg/1/en/360px/obs-en-23-08.jpg?direct&}}

Amaa saci lon akkanih amaa Yeesus alle yinelle yemeetin gedda, tamaa malaykatti kah tenak yerhxeh yineekah, wuli saca alle bettiishan dandasadde carhah gaxeh kaa geyen. Usun mangum xedenen. Amaa saci lon lel yubliinim kee yoobbiinimih sinni Yalla faylishitak tamaa ten ciido alle tine makaanolle gaxen.

{{https://api.unfoldingword.org/obs/jpg/1/en/360px/obs-en-23-09.jpg?direct&}}

Dago waqhtek sarrah, kasle mari aki dherh diikaako cusub xutukta caranalle yublin. Yahuud cusub nugus yoobokeh yinem lel yeerhegin. Amaymih, ta nugus yabloona dherh baarho kallaaxen. Beetexemille yemeetiinih lel Yeesus kee kaa dhaltoyya adde yinin care geyen.

{{https://api.unfoldingword.org/obs/jpg/1/en/360px/obs-en-23-10.jpg?direct&}}

Amaa kasle xiyaw Yeesus kaa inaalih kaa yublin gedda, kumeenih akah yucbudin. Yeesusuh lel limo naba muttuxuwa akah yoxyin. Amaymik sarrah sinni dik gaxen.

//Quddus kin kitaabhi zanta: Maatiyoos1; Luqqas 2//

====== 29. Naxrurtahin Khaddaamhi Zanta ======

{{https://api.unfoldingword.org/obs/jpg/1/en/360px/obs-en-29-01.jpg?direct&}}

Wuli max, Bithroos Yeesus: "Manabotta, yi sacal umam yokke abemko ayidhdhale gedda cafuu akah arhxo yolle tane? Malxina gedda fanah kinniho" yeh kaa essere. Yeesus: "Malxina gedda makiiki, malxina gedda malxintomon kinni" ake. Tayim lel, Yeesus umman gedda cafuu-narhxo nolle tane yan macnah yem kinni. Sarrah Yeesus ta zanta warishe:

{{https://api.unfoldingword.org/obs/jpg/1/en/360px/obs-en-29-02.jpg?direct&}}

"Yallih nigsinna wuli ishi khaddamteh xisaab dhiinisho farhe nugus balih kinni. Kaa khaddamteeko wulitii naba cidaa 200,000 iggidiyahi maahiyah idhdha takkeya lii yine.

{{https://api.unfoldingword.org/obs/jpg/1/en/360px/obs-en-29-03.jpg?direct&}}

“Amaa khaddaam yakfalo mirhiicinnamhi sabbatah, amaa nugus: 'ta xiyawto kee kaa dik kaa cida aktanffalo kinnik garuuzinnah ibixanta' yerhxe.

{{https://api.unfoldingword.org/obs/jpg/1/en/360px/obs-en-29-04.jpg?direct&}}

Amaa khaddaam amaa nugusko dhaacimtoh gulubulle akkoobeh: 'Ku beezza, tamaa yodde lito cida inkoh koh akfalo kinnik, dagum yolle cur!' ake. Amaa nugus amaa khaddaam kaa raxmatishemhi sabbatah amaa cida inkoh akah xabeyaako natsah kaa dhirhiye.

{{https://api.unfoldingword.org/obs/jpg/1/en/360px/obs-en-29-05.jpg?direct&}}

Amaa khaddaam amaa nugusko yewce gedda, wuli affara alsih maahiyahi idhdha takke cida adde lii yine wuli kaa zoobatto kin khaddaam geye. Amaa khaddaam amaa kaa zoobatto kin khaddaam ibbirh-isheyaako: 'Tamaa kodde liyo solaadi yoh ikfil!' ake.

{{https://api.unfoldingword.org/obs/jpg/1/en/360px/obs-en-29-06.jpg?direct&}}

Amaa khaddaam lel dhaacimtoh gulubulle akkoobeyaako: 'Ku beezza, tamaa yodde lito cida inkoh koh akfalo kinnik dagum yolle cur!' ake. Amaa khaddam laakin kaa cida akah yadabbendah kaa ilaam hidhdhah, akah yadabbendah ishi zoobatto yisxisbishe.

{{https://api.unfoldingword.org/obs/jpg/1/en/360px/obs-en-29-07.jpg?direct&}}

“Aki khaddamte tamaa tekkemk yubliinimhi sabbatah mangum berriigen. Amaa nugus fanah yedeyinih lel yubliinim inkoh akah warishen.

{{https://api.unfoldingword.org/obs/jpg/1/en/360px/obs-en-29-08.jpg?direct&}}

Amaa nugus amaa khaddaamah akah deecimeh: 'Ko qeema male kin khaddaamo! Atu yi dhaacimte gedda ku cida koh xabe. Atu lel amayim balih abto kolle tine' ake. Amaa nugus mangum kurrayeyaako amaa khaddaam ishi cida yadabbendah kaa yixbishe."

{{https://api.unfoldingword.org/obs/jpg/1/en/360px/obs-en-29-09.jpg?direct&}}

Sarrah Yeesus: "Atin sinni sacal sinni afcaadooko aseemexe wayteenimko tayim kinni Yabba abo lem" yerhxe.

//Quddus kin kitaabhi zanta: Maatiyoos 18:21-35//

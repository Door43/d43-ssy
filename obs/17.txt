====== 17. Yallih cahde Dawudlih ======

{{https://api.unfoldingword.org/obs/jpg/1/en/360px/obs-en-17-01.jpg?direct&}}

Erherh nugus Israa-eeliya Shaa-uul kii yine. Usuk tamaa xiyaw akah farheeniikah dherhtiya kee carha mecetiya kii yine. Shaa-uul  tamaa Israa-eel yuxkume erherh dago iggidit mece nugus kii yine. Sarrah laakin umatiya Yalla aabbinnixeya yekke. Amaymih lel Yalli wuli maxko tiyah kaa caradde nugus yakkeh iggidin aki xiyawto doore.

{{https://api.unfoldingword.org/obs/jpg/1/en/360px/obs-en-17-02.jpg?direct&}}

Yalli Shaa-uulti caradde nugus yakko Dawud akyarhxin wuli cindha Israa-eelto doore. Dawud Beetlexemti katamaako kin saci loyna kii yine. Wuli gedda Dawud ishi abbah ciidohi zan abak amaa ciido beeto yemeete lubak kee dibbi yigdifeh yine. Dawud amnanabbinnixetiya kee xaqqi-wanna kin Yallah yaamineh yaabbetiya kii yine.

{{https://api.unfoldingword.org/obs/jpg/1/en/360px/obs-en-17-03.jpg?direct&}}

Dawud naba caskarto kee reezanto yekke. Dawud cindhaa burgudda kiikoh wuli Golyaat  akyarhxin barhaaytaalih dhibbayeh yine. Golyaat yitcillime caskarto quwa leya, dhedhdhanah lel adooxa mitro kintiya kii yine! Yalli laakin Dawud Golyaat yagdafo kee Israa-eel gargeero kaa xate. Amaymik sarrah, xiyaw akah kaa faylishshamah, Dawud Israa-eel cangitko mango mara yiscire.

{{https://api.unfoldingword.org/obs/jpg/1/en/360px/obs-en-17-04.jpg?direct&}}

Shaa-uul xiyaw Dawud tikxinemih mangum ashshiine. Shaa-uul mangole gedda Dawud yagdafo yicikkine. Amaymih lel Dawud Shaa-uulko sucute. Wuli max, Shaa-uul Dawud yagdafo yeh wagiya yine. Shaa-uul tamaa Dawud kaako adde sucutak yine galba fanah yedee, laakin kaa maballinna. Amaa gedda Dawud Shaa-uulko akkaa yagdafo dhiica dhayelle akko yine hanik kaa magdafinna. Amayimhi idhdhah, isheh nugus yakko ciloh kaa yagdafo mafarham kaa yayballaw ciloh Shaa-uul sareenaako cindhaa erherha akko yigrice.

{{https://api.unfoldingword.org/obs/jpg/1/en/360px/obs-en-17-05.jpg?direct&}}

Abayshimalle, Shaa-uul dhibadde rabe. Dwud lel Israa-eel nugus yekke. Usuk mece nugus kii yine, xiyaw lel kaa kixinii yinin.  Dawududde Yalli adde yebeerekeyaako kaa yiynisire. Dawud mango dhiba dhibbayeh kinni, Israa-eel cangit yascaro lel Yalli kaa xate. Dawud Yerusaalem yibbirheyaako caasima akkabe. Dawud reezah waqhtedde Israa-eel quwa letiya kee gaddaale tekke.

{{https://api.unfoldingword.org/obs/jpg/1/en/360px/obs-en-17-06.jpg?direct&}}

Dawud umbuka Israa-eel xiyaw Yallah adde yacbudiinih sadaqha adde aban Maqhdas Care abo farhe. 400 iggidiya takkem, xiyaw  Yallah yacbudiinih sadaqha adde abaa yiniinim Moosa abe Rakhbi Tenda kii yine.

{{https://api.unfoldingword.org/obs/jpg/1/en/360px/obs-en-17-07.jpg?direct&}}

Yalli laakin Dawud fanah nabii Nataan ta fartoolih kaa dhirhiye: "Atu dhibat xiyawto kitomhi sabbatah, ta Maqhdas Care yoh abto makito. Ku barhi siraaxo kinni. Anu laakin nabaatih kodde abaarako kiyo. Ku zurriyaako wuliti nugus yekkeh yi xiyaw umman geddah yaxkamo kinni!" Dawud zurriyaako umman geddah yaxkamo dhiicati lel Masiix kii bisa yine. Masiix lel umbuka caalamti xiyaw ten zambeeko ten gargeero Yalli Dooretiya letiya kinni.

{{https://api.unfoldingword.org/obs/jpg/1/en/360px/obs-en-17-08.jpg?direct&}}

Dawud ta waani yoobbe gedda, naba nabne kee salaaxah cahde akah sayemhi sabbatah akkanih Yalla xamdishiteh faylishite. Yalli tayim anda abo lem Dawud aarhi miyine. Akkik laakin, Masiix mumutuk basolle Israa-eel xiyaw dherh waqhte ilaaloona kii yinin, amyim lel 1,000 iggidiya takkem kii yine.

{{https://api.unfoldingword.org/obs/jpg/1/en/360px/obs-en-17-09.jpg?direct&}}

Dawud cadle kee imaanlih mango iggidit yuxkume, Yalli lel adde yebeereke. Yakko kibah abayshimat ishi cumrelle Yalli diddeh naba zambe abe.

{{https://api.unfoldingword.org/obs/jpg/1/en/360px/obs-en-17-10.jpg?direct&}}

Wuli lellec Dawud caskar yedeyinh amula xarbidde dhibbaak, ishi rooshanko zibolle kulux-yerhxe gedda wuli cakalitta carhamece numa yuble. Tee migac lel Batshebac kii yine.

{{https://api.unfoldingword.org/obs/jpg/1/en/360px/obs-en-17-11.jpg?direct&}}

Akuulalle kulux-yarhxemhi idhdhah, kaa fanah tee baaho wulitiya alle dhirhiye. Teelih dhiinek sarrah lel tee meelah tee dhirhiye. Dago waqhtek sarrah lel Batshebac soonoyittemhi farto Dawud fanah dhirhiite.

{{https://api.unfoldingword.org/obs/jpg/1/en/360px/obs-en-17-12.jpg?direct&}}

Uuriyaah akyarhxin Batshebacti bacli lel amaa agiira kin Dawud caskarko tiya kii yine. Dawud Uuriyaah amaa dhibaako akah deecimeh yedeeh ishi numaalih yakko warishe. Uuriyaah laakin aki kaa zoobi amaa dhibadde anik ten xabeh gaxo xine. Sarrah Dawud Uuriyaah amaa dhibadde kaa yedebbeyaako usuk rabo ciloh amaa jeneraalak caduu alle sirii wakaledde kaa hayo akah warishe.

{{https://api.unfoldingword.org/obs/jpg/1/en/360px/obs-en-17-13.jpg?direct&}}

Uuriyaah rabek sarrah, Dawud Batshebac marcishite. Sarrah, Dawduh barha akah bahte. Dawud abeh yinemih lel Yalli mangum kurrayeyaako Dawud abeh yine zambi ayidhdha sirii yinem akah warisho Natan akan nabii alle fare. Dawud ishi zambeeko yotoobe, Yalli lel kaa zambe alle xabe. Raace ishi cumrelle, Dawud amaa uma waqhtedde gantah Yalla katayeh Yalli yarhxem yoobbe.

{{https://api.unfoldingword.org/obs/jpg/1/en/360px/obs-en-17-14.jpg?direct&}}

Amaa Dawud abe zambehi maqhtsactih laakin, amaa kaa zabali rabe. Amaa raace kaa cumrelle lel Dawud xawazadde zagaxa tine. Dawud xayli lel taana taane. Dawud walaa Yallih umun akke wayemih Yalli ishi wacde mathlaminna. Sarrah Dawud kee Batshebac aki barha baahen. Kaa migac lel Suleymaan kii yine.

//Quddus kin Kitaabhi zanta 1 Saamiyeel 10; 15-19; 24; 31; 2 Saamiyeel 5; 7; 11-12//

====== 6. Yalli Isxaaqhah yaxaye ======

{{https://api.unfoldingword.org/obs/jpg/1/en/360px/obs-en-06-01.jpg?direct&}}

Abraahim mangum barrowe gedda, Isxaaq kaa barhi carsimeh labhatto yekkeh yine. Amaa gedda, Abraham ishi khaddamteeko wulitiya amaa kaa zamad alle yinin baarho fanah ishi barha Isxaaqhah numa akah baaheh gaxo kaa dhirhiye.

{{https://api.unfoldingword.org/obs/jpg/1/en/360px/obs-en-06-02.jpg?direct&}}

Amaa Abraahim zamad alle yinin baarho fanah dherh safarko sarrah, Yalli amaa khaddaam Rebekalle kaa baahe. Ishi lel Abraahim sacalak barhi barh√§ kii tine.

{{https://api.unfoldingword.org/obs/jpg/1/en/360px/obs-en-06-03.jpg?direct&}}

Rebeka ishi dik xabteyaako amaa khaddaamlih Isxaaq dik fanah gaxto tirdiye. Isxaaq lel temeete geddaakoh tee marcishite.

{{https://api.unfoldingword.org/obs/jpg/1/en/360px/obs-en-06-04.jpg?direct&}}

Dherh waqhtek sarralle, Abraahim rabe gedda, amaa Yalli inkoh kaalih sayeh yine wacdi, cahdeh kaalih abeh yineya Isxaaqhalle tillaabe. Yalli Abraahim xadde hin zurriya yaallo kinamah Yalli wacde akah sayeh yine, Isxaaq numa laakin cindham bahto mirhiicinna.

{{https://api.unfoldingword.org/obs/jpg/1/en/360px/obs-en-06-05.jpg?direct&}}

Isxaaq Rebekah dhaaco akah abe, yallih farhih lel ishi gangalle soonowa tekke. Amaa ganga, Rebekaati garbadde aniikoh sinne-sinneh angaacii yinin. Amaymih Rebeka ayim akkii tanem Yalla esserimte.

{{https://api.unfoldingword.org/obs/jpg/1/en/360px/obs-en-06-06.jpg?direct&}}

Yalli lel Rebekak: "Ku garbadde yane lamma barhaako lamma dik yawcoona kinon. Sinne-sinneh lel yangaacoona kinon. Nabati lel cindhatiih khaddaam yakko kinni" akyerhxe.

{{https://api.unfoldingword.org/obs/jpg/1/en/360px/obs-en-06-07.jpg?direct&}}

Rebekaati aycit yoobokin gedda, nabati casatiya kee dagor kii yooboke, migacah lel Eesaw akyerhxin. Amaymik sarrah, cindhati Eesaw sune yibbirheh yooboke, migacah lel Yacqoob akyen.

//Quddus kin kitaabhi zanta: Erhedhdho, curfa 24:1-25//

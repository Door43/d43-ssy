====== 19. Nobowa ======

{{https://api.unfoldingword.org/obs/jpg/1/en/360px/obs-en-19-01.jpg?direct&}}

Israa-eel xiyaw taarikhille, Yalli nobowa akah dhirhiye. Amaa nobowa farto Yallaako yaabbiinih Yallih farto amaa xiyawah warishaa yinin.

{{https://api.unfoldingword.org/obs/jpg/1/en/360px/obs-en-19-02.jpg?direct&}}

Ax-aab Israa-eel nigsinnahi nugus kii yine gedda, Iliyaas nabii kii yine. Ax-aab uma labhatto Bacal akyarhxin asnaamh yacbadoona xiyaw dufuffuwaya kii yine. Iliyaas Ax-aabak: "Anu erhxeh maarhige Israa-eel nigsinnalle rob yakko walaa naqhca tannaw maki" ake. Tayim Ax-aab mangum kaa kurrayishshe.

{{https://api.unfoldingword.org/obs/jpg/1/en/360px/obs-en-19-03.jpg?direct&}}

Yalli Iliyaasak amaa kaa yagdafo farhe Ahaabko sucuto ciloh wuli zibo kin gade fanah yadaw akah warishe. Umman kaso kee dhaxiineh kimbir folo kee xazo akah baaha yine. Ahaab kee kaa maxaarho Iliyaasa wagiyenhaaki kaa geyoona mirhiicinnooni. Cabar mangum yisriyemhi sabbatah lel abayshimalle gadwa ganatah kafte.

{{https://api.unfoldingword.org/obs/jpg/1/en/360px/obs-en-19-04.jpg?direct&}}

Amaymih Eliyaas wuli xuggi wathan fanah yedee. Wuli gubna kee tee barha amaa dik-hiya lel robti waytoh saye cululhi sabbatah macaashaako sikko yekkiinih yinin. Usun laakin Eliyaas baclayshen, Yalli lel ten xarich citro kee ten zeet berenle caduruh foyyayekkah akah yoxowe. Amaa muluu culul waqhtedde lel folo lii yinin. Eliyaas lel amalle wuli iggidit suge.

{{https://api.unfoldingword.org/obs/jpg/1/en/360px/obs-en-19-05.jpg?direct&}}

Adooxa iggida kee abrhak sarrah, Yalli malammih rob dhirhiyo farhemhi sabbatah Iliyaasak Israa-eel nigsinna fanah gaxeyaako Ahaablih waanisho akah warishe. Ahaab Iliyaasa yuble gedda: "Taykito, ku zagaxat bacla!" ake, Iliyaas lel: "Koyya kinni zagaxat bacli! Atu rummaahit Yalla kin Yahweh xabteyaako Baalah tucbude. Ta umbuka Israa-eel nigsinnah xiyaw lel Karmeel koomak yawcoonaaki ten bah" yeh alle deheye.

{{https://api.unfoldingword.org/obs/jpg/1/en/360px/obs-en-19-06.jpg?direct&}}

Amaa Israa-eel nigsinnah xiyaw inkoh, Bacal ti 450 nobowatiya adde anik, Karmeel koomak koroona yemeetin. Iliyaas amaa xiyawak: "Sinni xangal manda fanah asqiyyirii martoona kitiini? Yahweh Yalla yekkemko, kayyah ukhdumanta! Bacal Yalla yekkemko lel kayya ukhdumanta!" akye.

{{https://api.unfoldingword.org/obs/jpg/1/en/360px/obs-en-19-07.jpg?direct&}}

Sarrah Iliyaas Bacal nobowak: "Awur turxudiinih sadaqhah isqirribanta, gira laakin mibololishina. Anu lel amaa ginah abo kiyo. Tamaa girah radde radde yaxaye Yalli rummaahit Yalla kinni" ake. Amaa gedda Bacal qashshit sadaqha yisqirribin, gira laakin mibololishinnooni.

{{https://api.unfoldingword.org/obs/jpg/1/en/360px/obs-en-19-08.jpg?direct&}}

Amaymik sarrah, amaa Bacal nobowa dhaaco abeniyaako: " Bacal, noobbaa!" yerhxin. Muluu max dhaacoh cadadak aseenih, roomimih gantah sinne yigricin hanik walaa inki radde migeyinnooni.

{{https://api.unfoldingword.org/obs/jpg/1/en/360px/obs-en-19-09.jpg?direct&}}

Sarroorimaako lel Eliyaas Yallah sadaqha yisqirribe. Sarrah amaa xiyawak amaa xazo, boxo kee amaa mazbax wakalih baarho gantah inkoh unnaytandah layeko naba lammake taman citrotiya alle xarhoona akah warishe.

{{https://api.unfoldingword.org/obs/jpg/1/en/360px/obs-en-19-10.jpg?direct&}}

Sarrah lel Eliyaas taginah dhaaco abe: "Yahweh; Abraahim, Isxaaq kee Yacqoob Yalla, kaafa Israa-eel Yalla kitom kee anu ku khaddaam kiyom ni uybullu. Ta xiyaw atu rummaahit Yalla kitom yaamanoonaaki radde yoh uxuu."

{{https://api.unfoldingword.org/obs/jpg/1/en/360px/obs-en-19-11.jpg?direct&}}

Akkanih, gira caranko raddeyaako amaa xazo, boxo, dhayit, cuduf kee amaa mazbax wakalille tine laye inkoh xararishshe. Amaa xiyaw tayim yublin gedda, baarholle radeenih: "Yahweh Yalla kinni! Yahweh Yalla kinni!" yerhxin.

{{https://api.unfoldingword.org/obs/jpg/1/en/360px/obs-en-19-12.jpg?direct&}}

Sarrah Eliyaas: "Tamaa Bacal nobowaako walaa tii akko kude wayo!" yerhxe. Amaa gedda amaa xiyaw amaa Bacal nobowa yibbirhiinih amakkeeko ten beyeniyaako ten yigdifin.

{{https://api.unfoldingword.org/obs/jpg/1/en/360px/obs-en-19-13.jpg?direct&}}

Sarrah Eliyaas nugus Ahaabak: "Rob amiitik yanemhi sabbatah akkanih katama fanah gax" akye. Amalle anik lel caran dattummih yimmingideyaako cilish rob rado erherhishe. Yahweh maa cabar asac-isheyaako rummaahit Yalla kinam yuybulluwe.

{{https://api.unfoldingword.org/obs/jpg/1/en/360px/obs-en-19-14.jpg?direct&}}

Eliyaas waqhteeko sarrah, Yalli Eliishaac akan xiyawto nabi yakko kaa doore. Yalli Eliishaacah abeh mango bexsishsha xaaja yuybulluwe. Amaa bexsishshamko wulim lel tamaa qarbat laxuu lii yine Nacmaan akyarhxin caduu caskar-hi mas-uulul tekkem kii yine. Eliishaac ware lii yinemhi sabbatah lel kaa fanah yedeyeyaako kaa uruso Elisha essere. Elisha lel Nacmaanak malxina waqhte Yordaanos weecadde ishe dhumuso akah warishe.

{{https://api.unfoldingword.org/obs/jpg/1/en/360px/obs-en-19-15.jpg?direct&}}

Erherhih Nacmaan amayim qashasha yekkelemhi sabbatah kurraye. Sarrah laakin ishi xasab yisqiyyireyaako malxina waqhte amaa Yordaanos weecadde ishe dhumuse. Abayshimat waqhte amaa layeko yewce gedda kaa qarbat inkoh urteh tine. Yalli kaa uruseh yine.

{{https://api.unfoldingword.org/obs/jpg/1/en/360px/obs-en-19-16.jpg?direct&}}

Yalli aki mango nobowa dhirhiye. Inkoh lel amaa xiyawak asnaamah yacbudiinim xabeenih sittiyahi cadle kee raxma yaybulluynim erherhishoona akah warishen.Amaa nobowa xiyaw umaani abaanam xabeenih Yalla yaabbiinim erherhishe waynimko, Yalli cagab wannunuh ten yafrado kinam kee ten yaqhtsaco kinamah teh asuusen.

{{https://api.unfoldingword.org/obs/jpg/1/en/360px/obs-en-19-17.jpg?direct&}}

Mango waqhte amaa xiyaw Yalla mikabbaatinnooni. Wuliili gedda amaa nobowa yaaziinih ten agdifii gantah yinin. Wuli gedda, nabi Ermiyaas wuli kafe ceeladde kaa haynih amadde rabo kaa xaben. Amaa ceelih zaballe tine kalladde yumundhuce hanik laakin  sarrah amaa nugus alle raxmateyaako Ermiyaas rabekkah amaa ceelaako kaa yayyaacoona ishi khaddamte akah dhirhiye.

{{https://api.unfoldingword.org/obs/jpg/1/en/360px/obs-en-19-18.jpg?direct&}}

Amaa nobowa amaa xiyaw walaa ten yancaboona kibah Yallah waanishaanam mixabinnooni. Amaa xiyaw atoobe waynimko Yalli ten yaylaw kinamah ten asuusen. Yallih Masiix yamaato kinam gantah lel xiyaw duhsuuseenih kinon.

//Quddus kin Kitaabhi zanta: 1 Nuguusa 16-18; 2 Nuguusa 5; Ermiyaas 38//

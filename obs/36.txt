====== 36. Yeesus badale ======

{{https://api.unfoldingword.org/obs/jpg/1/en/360px/obs-en-36-01.jpg?direct&}}

Wuli max; Yeesus ishi darasaako adox Bithroos, Yacqoob kee Yohannis isheelih beye. (Amaa Yohannis akan darasatti lel Yeesus yiythimmiqhetiya kii miyine.) Yassallawna yeenih lel naba kooma sinni ulah yewcin.

{{https://api.unfoldingword.org/obs/jpg/1/en/360px/obs-en-36-02.jpg?direct&}}

Yeesus assilliik, kaa nif ayrotta balih iffoye, kaa sari ifo balih caddowe. Ta baarholle lel amayidhdha inketti caddoysho mirhiica.

{{https://api.unfoldingword.org/obs/jpg/1/en/360px/obs-en-36-03.jpg?direct&}}

Moosa kee nabii Eliyaas alle yemeetin. Ta mari boolaat iggidiyak basoh ta baarholle maraa tinem kinon. Yeesuslih lel Yerusaalemille takko le kaa rabih zacabah waanishen. .

{{https://api.unfoldingword.org/obs/jpg/1/en/360px/obs-en-36-04.jpg?direct&}}

Moosa kee Eliyaas Yeesuslih waanishak, Bithroos Yeesusuk: "Nanu talle nemeetem temce. Kado adooxa tenda abnoo. Tiya koyyah, tiya Moosah, tiya lel Eliyaasah" ake. Bithroos ayim arhxii yinem aarhigii miyine.

{{https://api.unfoldingword.org/obs/jpg/1/en/360px/obs-en-36-05.jpg?direct&}}

Bithroos waansihak, camburre yemeeteyaako agoogish ten isheh, darurko lel: "Tati anu kixiniyo yi Barha kinni. Anu kaalih xedena. Kayya oobbaanta" yarhxe dhaw yemeete. Amaa adooxa darasatti lel birriigeenih baarholle raden.

{{https://api.unfoldingword.org/obs/jpg/1/en/360px/obs-en-36-06.jpg?direct&}}

Sarrah Yeesus ten dhageyaako: "Mimashshiitina. Uguta" akye. Sinni wakalelle kulux-yen gedda lel kaddih amalle tinem Yeesus bisa kii yine.

{{https://api.unfoldingword.org/obs/jpg/1/en/360px/obs-en-36-07.jpg?direct&}}

Yeesus kee amaa darasa lel amaa koomaako ooben. Sarrah Yeesus: "Ta tekkem kadookoh walaa inkettah miwarishina. Anu dheh rabo kiyo, sarrah lel rabeh gaxo kiyo. Amaymik sarrah xiyawak tarhxoona dhictan" ake.

//Quddus kin Kitaabhi zanta: Maatiyos 17:1-9; Markos 9:2-8; Luukas 9:28-36//

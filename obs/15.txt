====== 15. Cahdi Baarho ======

{{https://api.unfoldingword.org/obs/jpg/1/en/360px/obs-en-15-01.jpg?direct&}}

Abayshimalle, Israa-eliyuun Canaan, Cahdi Baarho adde oroban waqhte gufe. Iyyaasu quwwa le qaanah dhawrhumteh tine Canaan katama kin Yerikho lamma idhdhitena dhirhiye. Amaa katamadde wuli Rahab akyarhxin sharmuutha tineyaako, amaa lamma idhdhiteena ten sucusseh sarrah lel ten kudusse. tayim abtem lel Yallah teemeneh kinni. Usun lel Israa-eliyuun Yerikho yaylawna yamiitin gedda tee kee tee dikih dhawrhumto kinamah cahde akah sayen.

{{https://api.unfoldingword.org/obs/jpg/1/en/360px/obs-en-15-02.jpg?direct&}}

Israa-eliyuun amaa Cahdi Baarhodde oroboona Yordaanos weecaako taboona kii yinin. Yalli lel Iyyaasuk: "Qashshit afadde yadawna" akyerhxe. Amaa qashshit Yordaanos weecadde yaacatoona erherhishen gedda, aganaako raxa suge yine weeci daw-yerhxe, amaymih lel Israa-eliyuun weecaako amaa carhahille kafin baarhodde yeecetiinih taboona dhiicen.

{{https://api.unfoldingword.org/obs/jpg/1/en/360px/obs-en-15-03.jpg?direct&}}

Amaa xiyaw Yordaanos weecaako tabeenimko sarrah, Yalli amaa quwa le Yerikho aaginah yaatukiinim Iyyaasuh warishe. Amaa xiyaw Yalla akam yoobbin. Yalli akah tenak yerhxeekah lel caskar kee qashshit max yeenimidde inki waqhte lixa lellec amaa katamah wasanalle gerhen.

{{https://api.unfoldingword.org/obs/jpg/1/en/360px/obs-en-15-04.jpg?direct&}}

Sarrah malxinya lellec, Israa-eliyuun amaa katamah wasanalle malxinya lellec gerhen. Amaa katamah wasanalle abayshimah gerhak amaa caskar andhaxen, amaa qashshit lel machambara yootokin.

{{https://api.unfoldingword.org/obs/jpg/1/en/360px/obs-en-15-05.jpg?direct&}}

Sarrah amaa Yerikho makarteh tine qaana radde! Israa-eliyuun lel Yalli akah ten yeemereekah amaa katamadde tinem inkoh dumusen. Amaa bisah racte Rahab kee tee dik lel Israa-eliyuunko yekkin. Canaanalle maraa tine aki xiyaw Israa-eliyuun Yerikho dumuseenim yoobbin gedda Israa-eliyuun tena lel yaatukiinimko mangum mashshiiten.

{{https://api.unfoldingword.org/obs/jpg/1/en/360px/obs-en-15-06.jpg?direct&}}

Yalli Israa-eliyuun amaa Canaanalle tine xiyawko walaa inki kishoolih wagare abe wayoona ten yeemere. Wuli Canaan kishoshko kin, Giboniyoon akyarhxin mari laakin,  zirabbiteniyaako Iyyaasuk Canaanko akuula mirixta kin baarhooko kinoonim akah warishen. Iyyaasuk lel wagare tenlih aboona akah warishen. Iyyaasu kee Israa-eliyuun lel amaa Giboniyuun awlaako kinoonim Yalla messerinnooni. Sarrah, Iyyaasu amaa maarlih wagare abe.

{{https://api.unfoldingword.org/obs/jpg/1/en/360px/obs-en-15-07.jpg?direct&}}

Amaa Giboniyuun ten doolabeenim yeerhegin gedda Israa-eliyuun kurrayen, Yallih nifidde aben cahde kii yinemhi sabbatah lel amaa wagare yiysibitin. Dago waqhtek sarrah, amaa Canaanalle tine aki Amoriyuun akyarhxin kishoh reezon, amaa Giboniyuun Israa-eliyuunlih wagare abeenim yoobbin gedda, sinni maxaarho yezgelliniyaako naba maxaarho akko abeenih Giboniyuun yootokin. Giboniyuun Iyyaasu fanah xati farto dhirhiyen.

{{https://api.unfoldingword.org/obs/jpg/1/en/360px/obs-en-15-08.jpg?direct&}}

Amaymih, Iyyaasu Israa-eliyuun maxaarho yesketteyaako umbuka bar miraadak yixdiriinih Giboniyuun gufen. Subxe adde saynih lel Amoriyuun amymih bexsiitak ten yootokin.

{{https://api.unfoldingword.org/obs/jpg/1/en/360px/obs-en-15-09.jpg?direct&}}

Amaa max Israa-eliyuunuh Yalli akah dhibbaye. Yalli Amoriyuun akah yamlalakkiiniikah akko abeyaako mango Amoriyyun akah raben naba dhayit barad balih alle xarhe.

{{https://api.unfoldingword.org/obs/jpg/1/en/360px/obs-en-15-10.jpg?direct&}}

Israa-eliyuun inkoh Amoriyuun Yascaroona ten dhiica waqhte geyoona ciloh, Yalli ayrotta caranakke inkille akah defeytaakah akko abe. Amaa max, Yalli Israa-eelih naba nasre akah geye.

{{https://api.unfoldingword.org/obs/jpg/1/en/360px/obs-en-15-11.jpg?direct&}}

Yalli amaa maxaarho yiscirek sarrah mango Canaan xiyawhi kishosh Israa-eliyuun yaatakoona yekeekettin. Iyyaasu kee Israa-eliyuun lel ten yootokiinih ten yeyleyin.

{{https://api.unfoldingword.org/obs/jpg/1/en/360px/obs-en-15-12.jpg?direct&}}

Ta dhibaako sarrah, Yalli amaa Cahdi Baarhooko umman kishoh ten ten gide akah yoxoye. Sarrah Yalli Israa-eelih umbuka ishi daratko salaam akah yoxye.

{{https://api.unfoldingword.org/obs/jpg/1/en/360px/obs-en-15-13.jpg?direct&}}

Iyyaasu barrowe gedda, umbuka Israa-eel xiyaw yeskette. Sarrah amaa xiyaw Yalli Israa-eliyuunlih Siinalle abe cahde dhawrhoona lon mas-uuliya ten duhsuuse. Amaa xiyaw lel Yallaalih yakkoona kee Kaa sercat katattawno kinoonimih cahde sayen.

//Quddus kin Kitaabhi zanta: Iyyaasu 1-24//

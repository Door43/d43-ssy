====== 15. Wacdi Baarho ======

{{https://api.unfoldingword.org/obs/jpg/1/en/360px/obs-en-15-01.jpg?direct&}}

Abayshimalle, Israa-eel xiyaw Kancaan, Wacdi Baarho adde oroban waqhte gufe. Yehooshuca quwwa le qaanah dhawrhumteh tine Kancaan katama kin Yerixo lamma idhdhitena dhirhiye. Amaa katamadde wuli Raaxaab akyarhxin sharmuutha tineyaako, amaa lamma idhdhiteena ten sucusseh sarrah lel ten kudusse. tayim abtem lel Yallah teemeneh kinni. Usun lel Israa-eel xiyaw Yerixo yaylawna yamiitin gedda tee kee tee dikih dhawrhumto kinamah cahde akah sayen.

{{https://api.unfoldingword.org/obs/jpg/1/en/360px/obs-en-15-02.jpg?direct&}}

Israa-eel xiyaw amaa Wacdi Baarhodde oroboona Yordaanos weecaako taboona kii yinin. Yalli lel Yehooshucak: "Qashshit afadde yadawna" akyerhxe. Amaa qashshit Yordaanos weecadde yaacatoona erherhishen gedda, aganaako raxa suge yine weeci daw-yerhxe, amaymih lel Israa-eel xiyaw weecaako amaa carhahille kafin baarhodde yeecetiinih taboona dhiicen.

{{https://api.unfoldingword.org/obs/jpg/1/en/360px/obs-en-15-03.jpg?direct&}}

Amaa xiyaw Yordaanos weecaako tabeenimko sarrah, Yalli amaa quwa le Yerikhooti katama aaginah yaatukiinim Yehooshucah warishe. Amaa xiyaw Yalli akam yoobbin. Yalli akah tenak yerhxeekah lel caskar kee qashshit max yeenimidde inki waqhte lixa lellec amaa katamah wasanalle gerhen.

{{https://api.unfoldingword.org/obs/jpg/1/en/360px/obs-en-15-04.jpg?direct&}}

Sarrah malxinya lellec, Israa-eel xiyaw amaa katamah wasanalle malxinya lellec gerhen. Amaa katamah wasanalle abayshimah gerhak amaa caskar andhaxen, amaa qashshit lel machambara yootokin.

{{https://api.unfoldingword.org/obs/jpg/1/en/360px/obs-en-15-05.jpg?direct&}}

Sarrah amaa Yerixo makarteh tine qaana radde! Israa-eel xiyaw lel Yalli akah ten yeemereekah amaa katamadde tinem inkoh dumusen. Amaa bisah racte Raaxaab kee tee dik lel Israa-eel xiyawko yekkin. Kancaanalle maraa tine aki xiyaw Israa-eel xiyaw Yerixo dumuseenim yoobbin gedda Israa-eel xiyaw tena lel yaatukiinimko mangum mashshiiten.

{{https://api.unfoldingword.org/obs/jpg/1/en/360px/obs-en-15-06.jpg?direct&}}

Yalli Israa-eel xiyaw amaa Kancaanalle tine xiyawko walaa inki kishoolih wagare abe wayoona ten yeemere. Wuli Kancaan kishoshko kin, Gibcoon xiyaw akyarhxin mari laakin,  zirabbiteniyaako Yehooshucak Kancaanko akuula mirixta kin baarhooko kinoonim akah warishen. Yehooshucak lel wagare tenlih aboona akah warishen. Yehooshuca kee Israa-eel xiyaw lel amaa Gibcoon xiyaw awlaako kinoonim Yalla messerinnooni. Sarrah, Yehooshuca amaa maraalih wagare abe.

{{https://api.unfoldingword.org/obs/jpg/1/en/360px/obs-en-15-07.jpg?direct&}}

Amaa Gibcoon xiyaw ten doolabeenim yeerhegin gedda Israa-eel xiyaw kurrayen, Yallih nifidde aben cahde kii yinemhi sabbatah lel amaa wagare yiysibitin. Dago waqhtek sarrah, amaa Kancaanalle tine aki Amoor akyarhxin kishoh reezon, amaa Gibcoon xiyaw Israa-eel xiyawlih wagare abeenim yoobbin gedda, sinni maxaarho yezgelliniyaako naba maxaarho akko abeenih Gibcoon xiyaw yootokin. Gibcoon xiyaw Yehooshuca fanah xati farto dhirhiyen.

{{https://api.unfoldingword.org/obs/jpg/1/en/360px/obs-en-15-08.jpg?direct&}}

Amaymih, Yehooshuca Israa-eel xiyaw maxaarho yesketteyaako umbuka bar miraadak yixdiriinih Gibcoon xiyaw gufen. Subxe adde saynih lel Amoor xiyaw amymih bexsiitak ten yootokin.

{{https://api.unfoldingword.org/obs/jpg/1/en/360px/obs-en-15-09.jpg?direct&}}

Amaa max Israa-eel xiyawuh Yalli akah dhibbaye. Yalli Amoor xiyaw akah yamlalakkiiniikah akko abeyaako mango Amoor xiyaw akah raben naba dhayit barad balih alle xarhe.

{{https://api.unfoldingword.org/obs/jpg/1/en/360px/obs-en-15-10.jpg?direct&}}

Israa-eel xiyaw inkoh Amoor xiyaw yascaroona ten dhiica waqhte geyoona ciloh, Yalli ayrotta caranakke inkille akah defeytaakah akko abe. Amaa max, Yalli Israa-eelih naba nasre akah geye.

{{https://api.unfoldingword.org/obs/jpg/1/en/360px/obs-en-15-11.jpg?direct&}}

Yalli amaa maxaarho yiscirek sarrah mango Kancaan xiyawhi kishosh Israa-eel xiyaw yaatakoona yekeekettin. Yehooshuca kee Israa-eel xiyaw lel ten yootokiinih ten yeyleyin.

{{https://api.unfoldingword.org/obs/jpg/1/en/360px/obs-en-15-12.jpg?direct&}}

Ta dhibaako sarrah, Yalli amaa Cahdi Baarhooko umman kishoh ten ten gide akah yoxoye. Sarrah Yalli Israa-eelih umbuka ishi daratko salaam akah yoxye.

{{https://api.unfoldingword.org/obs/jpg/1/en/360px/obs-en-15-13.jpg?direct&}}

Yehooshuca barrowe gedda, umbuka Israa-eel xiyaw yeskette. Sarrah amaa xiyaw Yalli Israa-eel xiyawlih Siinalle abe cahde dhawrhoona lon mas-uuliya ten duhsuuse. Amaa xiyaw lel Yallaalih yakkoona kee Kaa sercat katattawno kinoonimih cahde sayen.

//Quddus kin Kitaabhi zanta: Yehooshuca 1-24//

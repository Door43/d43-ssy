====== 49. Cusub Yallih Cahde ======

{{https://api.unfoldingword.org/obs/jpg/1/en/360px/obs-en-49-01.jpg?direct&}}

Wuli malaykatti barhak tine Maryamak Yallih Barha bahto kinam akah warishe. Ishi kaddih barhak anik Quddus kin Ufayi tee silaalisheyaako soonoyitte. Barha bahteh lel Yeesus akterhxe. Amaydo, Yeesus inkoh Yalla kinnih xiyawto kinni.

{{https://api.unfoldingword.org/obs/jpg/1/en/360px/obs-en-49-02.jpg?direct&}}

Yeesus Yalla kaa ishishshamah mango bexsishsham abe. Usuk layet bukalle gerhe, goomadhdhe dhamxishe, mango laxutte xiyaw uruse, rabtem aniinalle uguse, koona folottah kinnas kee lamma cindhaa caasattok lel 5000ko bukalle takke xiyawah dhicta macaasha akko abe.

{{https://api.unfoldingword.org/obs/jpg/1/en/360px/obs-en-49-03.jpg?direct&}}

Yeesus Yallih Barha kinamhi sabbatah mas-uuliyaalih waanisha naba mudarris yakkeedo kii yine. Usuk ishe akah kixintookah aki mara takxano kolle tanem aydurusii yine.

{{https://api.unfoldingword.org/obs/jpg/1/en/360px/obs-en-49-04.jpg?direct&}}

Ishi gadda xabekkah, ummannimko ziyaada Yalla takxano ku farhshishsham yakkeedo aydurusii yine.

{{https://api.unfoldingword.org/obs/jpg/1/en/360px/obs-en-49-05.jpg?direct&}}

Yeesus Yallih nigsinna umbuka caalamalle tane akyaanamko ziyaada limo leya. Akkinnantiya ummannimko ziyaada farhshishsham lel Yallih nigsinnah tiya yakkem kinni. Yallih nigsinnadde orobto, ishi zambeeko gargeerimto kolle tane.

{{https://api.unfoldingword.org/obs/jpg/1/en/360px/obs-en-49-06.jpg?direct&}}

Yeesus, xiyawko gari kaa kabbaatoona kinoonim kee gargeerimoona kinoonim, gari laakin kaa kabbaate wayoona kee gargeerimoona makinoonim yuyduruse. Usuk xiyawko gari mece buure balih kinon yerhxe. Yeesus mece ware kabbaataanah gargeeriman. Xiyawko gari lel tamaa tirir buure araxiya balih yeekkinih Yallih waani adde moorobta, walaa inki orba lel mibahta. Amaa mari Yeesus farto xinaniyaako Yallih nigsinnadde oroboona makinooni.

{{https://api.unfoldingword.org/obs/jpg/1/en/360px/obs-en-49-07.jpg?direct&}}

Yalli zambi-wannun kixinam Yeesus Usuk cafuu akah yerhxeyaako ishi cindham akkabo farha.

{{https://api.unfoldingword.org/obs/jpg/1/en/360px/obs-en-49-08.jpg?direct&}}

Yalli zambe nicibam lel Yeesus noh warisha. Adam kee Xaawa zambe aben gedda, umbuka zurriya sinneelih dhagen. Abayimhi idhdhah lel, caalamalle yane ummanti zambe abayaako Yallaako barhsime. Amaydo, ummanti Yallih cange yekkeh kinni.

{{https://api.unfoldingword.org/obs/jpg/1/en/360px/obs-en-49-09.jpg?direct&}}

Laakin Yalli ta umbuka caalamalle yane mara yikxineyaako, Yeesusuh aamininnanti ishi zambeh anqitstsicekkah Yallaalih umman gedda maro ciloh, ishi Barha, inkettak leya dhirhiye.

{{https://api.unfoldingword.org/obs/jpg/1/en/360px/obs-en-49-10.jpg?direct&}}

Ishi zambih sabbatah rabi koh eedda. Yalli kolle kurrawo alle tane hanik, ishi kura Yeesusulle xarhe. Yeesus msaqalakke rabe gedda, ku maqhtsacti kinni bishshiitem.

{{https://api.unfoldingword.org/obs/jpg/1/en/360px/obs-en-49-11.jpg?direct&}}

Yeesus caduruh zambe maabinnaa hanik, ta caalamalle tane xiyawhi zambe beyo ciloh naqhuse hin sadaqhat yekkeh yanqatstsaco kee rabo doorite. Yeesus ishe yisiddiqhemhi sabbatah, Yalli walaa tamaa mangum uma zambe gantah yaseemexe.

{{https://api.unfoldingword.org/obs/jpg/1/en/360px/obs-en-49-12.jpg?direct&}}

Mece ciyyoy ku migargeera. Yallaalih zamoodinno taallo ciloh abto dhictamah walaa inkim mitane. Atu Yeesus Yallih Barha kinam kee ku idhdhadde rabem, Yalli lel malammih aniinanalle kaa ugusem taamano kolle tane.

{{https://api.unfoldingword.org/obs/jpg/1/en/360px/obs-en-49-13.jpg?direct&}}

Yeesusuh taamineh kayyak sinni Maddara abita mara Yalli inkoh gargeero kinni. Kayyah aamininnixe mara lel inkoh gargeero maki. Atu gaddaale takkeedo, baaxenta, labhatto takkeedo numa, cindhatiya takkeedo nabatiya, walaa awla martam barhsa male. Yalli ku kixina, Yeesusuh teemeneh lel kaalih dhaye zamoodinno taallo kok farha.

{{https://api.unfoldingword.org/obs/jpg/1/en/360px/obs-en-49-14.jpg?direct&}}

Yeesus kayyah teemeneh tanthammaqho koh deecima. Yeesus Masiix kinam kee Yalli inkettak le Barha kinamah taamine? Atu zambi-wanna kitom kee Yalli ku yaqhtsaco akah eeddamah taamine? Yeesus masqalakke rabem ku zambe beyo ciloh kinamah taamine?

{{https://api.unfoldingword.org/obs/jpg/1/en/360px/obs-en-49-15.jpg?direct&}}

Atu Yeesus kee usuk abemih teemenemko, Kishtanto kito! Yalli dite kin Sheethan nigsinnaako ku yeyyeeceh, ifo kin Yallih nigsinnadde ku hayeh yane. Yalli basoohit zambelem akah abaa tinitookah asac-isheyaako, cusub arax xaqqe-lem akah abtaya koh yoxoyeh yane.

{{https://api.unfoldingword.org/obs/jpg/1/en/360px/obs-en-49-16.jpg?direct&}}

Kishtanto tekkemko, Yeesus abemih ku zambe kolle xabeh yane. Kado Yalli, cange balih makiiki, dhaye kaxantoole balih ku yubleh yane.

{{https://api.unfoldingword.org/obs/jpg/1/en/360px/obs-en-49-17.jpg?direct&}}

Atu Yallih kaxantoole kee Maddara kin Yeesus hi khaddaam tekkemko, Yeesus ku yaydurusem abto fadhdho kito. Atu walaa Kishtanto tik kibah, kaddih zambo abto tacakkano kito. Yalli umun kinamhi sabbatah, ishi zambe teelememko, cafuu koh yarhxo kinni. Zambi diddeh tandafalo lel xayla koh yaxaw kinni. .

{{https://api.unfoldingword.org/obs/jpg/1/en/360px/obs-en-49-18.jpg?direct&}}

Atu tassallaw, kaa waani tazaakaro, aki Kishtanlih inkidde cibaada abto kee Yeesus koh abem yanem aki marah warishsho Yalli koh warisha. Tayim lel inkoh kaalih addale zamoodinno taallo ku xattam kinni.

//Quddus kin kitaabhi zanta: Roomaaniyuun 3:21-26, 5:1-11; Yohannis 3:16; Maariqqoos 16:16; Kolossiyaanis 1:13-14; 2 Korinshiyaanis 5:17-21; 1 Yohannis 1:5-10//

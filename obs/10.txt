====== 10. Tamana bala ======

{{https://api.unfoldingword.org/obs/jpg/1/en/360px/obs-en-10-01.jpg?direct&}}

Moosa kee Ahaaroon Fircawun fanah yedeyin. Usun: "Israa-eel Yalli tayim yarhxe: 'Yi xiyaw yadawnaaki ten xab!'" aken. Fircawun ten mabbinna. Israa-eel xiyaw natsah ten dhirhiyam hidhdhah, inkinnah ziyaada yashtaqhaloona ten xaylishe!

{{https://api.unfoldingword.org/obs/jpg/1/en/360px/obs-en-10-02.jpg?direct&}}

Fircawun ingirooko yadawna ten kalite. Amaymih lel Yalli Msarille dhacuma tamana bala alle dhirhiye. Ta balah lel Yalli Fircawun kee Masriiti yallitko xaylalem yuybulluwe.

{{https://api.unfoldingword.org/obs/jpg/1/en/360px/obs-en-10-03.jpg?direct&}}

Yalli Niil nahaar biilolle yiybiddile. Fircawun laakin Israa-eel xiyaw ten mirhirhiyo.

{{https://api.unfoldingword.org/obs/jpg/1/en/360px/obs-en-10-04.jpg?direct&}}

Yalli umbuka Masrille acaanun alle dhirhiye. Fircawun lel ta acaanun asac-isho Moosa dhaacime. Sarraako laakin amaa acaanun bade. Fircawun lel ziyaada ishi afcaado yiytirireyaako Israa-eel xiyaw Masariiko yadawna akah masmaxinna.

{{https://api.unfoldingword.org/obs/jpg/1/en/360px/obs-en-10-05.jpg?direct&}}

Amaa gedda, Yalli arriima qaci bala alle dhirhiye. Amaymik sarrah qaci bala alle dhirhiye. Fircawun Moosa kee Ahaaroonuh akah deecimeh ta bala daw-ishisheenimko Israa-eel xiyaw Masriiko yawcoona kinoonim akah warishe. Moosa dhaaco abe gedda lel Yalli amaa qaca Masriiko asac-ishe. Fircawun laakin ishi afcaado yiytirireyaako, Israa-eel xiyaw natsah yadawna ten mixabinna.

{{https://api.unfoldingword.org/obs/jpg/1/en/360px/obs-en-10-06.jpg?direct&}}

Sarrah, Yalli inkoh amaa Masriyuun cari bahayim laaxuuteenih akah badaanaakah akko abe. Fircawun afcaado titrireyaako, Israa-eel xiyaw yadawna akah masmaxinna.

{{https://api.unfoldingword.org/obs/jpg/1/en/360px/obs-en-10-07.jpg?direct&}}

Sarrah Yalli Moosak Fircawun nifidde gaxeyaako gombots caranalle xarho akah warishe. Amayim abe gedda lel Israa-eel xiyawko makiiki Masri xiyawko waaxelta le biyok irot qarbatalle akko yewce. Yalli Fircawun afcaado yiytirireyaako, Israa-eel xiyaw natsah yadawna ten mixabo.

{{https://api.unfoldingword.org/obs/jpg/1/en/360px/obs-en-10-08.jpg?direct&}}

Amaymik sarrah, Yalli mango ilaw kee irolle awcinnantiya inkoh yagdife barad dhirhiye. Fircawun Moosa kee Ahaaroonuh deecimeh: "Anu zambe abeh aniyo. Tadawna dhictan" ake. Amaymih Moosa dhaaco abe gedda caranko oobak yine barad daw-yerhxe.

{{https://api.unfoldingword.org/obs/jpg/1/en/360px/obs-en-10-09.jpg?direct&}}

Fircawun laakin malammih zambe abeyaako ishi afcaado yiytirire. Israa-eel xiyaw natsah yadwna lel ten mixabinna.

{{https://api.unfoldingword.org/obs/jpg/1/en/360px/obs-en-10-10.jpg?direct&}}

Amaymik sarrah, Yalli Masrille cawayni macat dhirhiye. Amaa cawayni lel inkoh amaa baradko raace ilaw yeylee.

{{https://api.unfoldingword.org/obs/jpg/1/en/360px/obs-en-10-11.jpg?direct&}}

Amaymik sarrah Yalli adooxa maxah dite alle dhirhiye. Masriyuun irolle yawcoona taanaanam fanah lel dite tekke. Amaa Israa-eel xiyaw alle yininille laakin ifi yine.

{{https://api.unfoldingword.org/obs/jpg/1/en/360px/obs-en-10-12.jpg?direct&}}

Fircawun, ta saggala balak sarrah gantah Israa-eel xiyaw natsah yadawna ten mixabinna. Fircawun aabbe wayemhi sabbatah lel Yalli sarroorimat bala dhirhiye. Tayim lel Fircawun xangal tasqayyaro kii yine.

//Quddus kin Kitaabhi zanta: Muuca 5-10//

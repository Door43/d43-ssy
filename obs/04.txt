====== 4. Yallih wacde Abramlih ======

{{https://api.unfoldingword.org/obs/jpg/1/en/360px/obs-en-04-01.jpg?direct&}}

Amaa weecaako mango iggiditik sarralle, malammih caalamalle mango xiyaw yinin, inkoh lel inki luqhah waanishaa yinin. Yalli akah yeemereekah caalam yamagiinim hidhdhah inkille yekettiniyaako katama siraaxen.

{{https://api.unfoldingword.org/obs/jpg/1/en/360px/obs-en-04-02.jpg?direct&}}

Mango amnonobba lii yinin, Yalli yerhxemidde lel macal lii miyiniini. Carshe aleeloona gantah lel dherh qobba siraaxoona erherhishen.Yalli lel taginah ikidde umaani abaanam katattaysheenimko, mango zambe kinam aboona dhiicaanam yuble.

{{https://api.unfoldingword.org/obs/jpg/1/en/360px/obs-en-04-03.jpg?direct&}}

Amaymih lel, Yalli ten luqha barhsimte caynah luqhaqhalle yiybiddileyaako, amaa xiyaw umbuka caalamalle faax-ishe. Tamaa siraaxoona erherhisheenih yinin katamak lel 'Baabel' akkay yinin, tee macna lel 'amalolokka' yarhxiinim kinni. {{https://api.unfoldingword.org/obs/jpg/1/en/360px/obs-en-04-04.jpg?direct&}}

Mango iggiditik sarralle, Yalli wuli Abraahim akyarhxin xiyawtoolih waanishe. Yalli: "Ishi wathan kee ishi xawaz xabteyaako anu ku aybulluwe baarho fanah aduu. Anu kodde ebeerekeh lel naba dik kok abo kiyo. Ku migacak nabatiya akko abo kiyo. Koyyah dhaaco aba mara aybaarako kiyo, koyya abaara mara lel abaaro kiyo. Umbuka diika caalamalle taneya lel ku sabbatah yambaarakoona kinon" akyerhxe.

{{https://api.unfoldingword.org/obs/jpg/1/en/360px/obs-en-04-05.jpg?direct&}}

Amaa gedda Abraahim Yalla yoobbe. Ishi numa, Sara kee inkoh ishi khaddamte kee isheh yabbuxutem bishshiiteyaako Yalli kaa yuybulluwe baarho, Canaan akyarhiniya fanah yedee.

{{https://api.unfoldingword.org/obs/jpg/1/en/360px/obs-en-04-06.jpg?direct&}}

Abraahim Canaanalle yemeete gedda, Yalli: "Ishi wakalelle kulux-erhex. Ta inkoh ablii tanito baarho koo kee ku zurriyah miiraasah sinah axaw kiyo" akyerhxe. Amaymik sarrah abraahim amaa baarholle sige.

{{https://api.unfoldingword.org/obs/jpg/1/en/360px/obs-en-04-07.jpg?direct&}}

Wuli lellec, Abraahim Malkeziidek akyarhxin nabamko naba Yallih shekh geye. Melkeziidak Abraahimih dhaaco akah abeyaako: "Nabamko naba Yalli caran kee baarho leya Abaraahimid yabaarako" yerhxe. Abram lel isheh yabbuxutemko taman-ya af akah yoxoye.

{{https://api.unfoldingword.org/obs/jpg/1/en/360px/obs-en-04-08.jpg?direct&}}

Mango iggidit tillaabe, Abraahim kee Saara laakin barha lii miyiniini. Yalli Abraahimlih waanisheyaako lel barha baaho kinam kee caranalle yane xutuk balih kin zurriya yaallo kinamah malammih cahde akah saye. Abraahim Yallih cahdeh yeemene.Yallih cahdeh yeemenemhi sabbatah lel Yalli Abraahim xaqqi wanna kinam caddoyshe.

{{https://api.unfoldingword.org/obs/jpg/1/en/360px/obs-en-04-09.jpg?direct&}}

Amaymik sarrah, Yalli Abraahimlih wacde saye. Wacde akyaanam lammaati fanadde yakke ittifaaq kinni. Yalli: "Ku rooxeeko barha koh axaw kiyo. Ku zurriyah lel Canaan baarho akah axaw kiyo" akyerhxe. Abraahim laakin toyendah barha lii miyine. //A Bible story from: Genesis 11-15//

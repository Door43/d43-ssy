====== 31. Yeesus layet bukalle gerha ======

{{https://api.unfoldingword.org/obs/jpg/1/en/360px/obs-en-31-01.jpg?direct&}}

Sarrah Yeesus, amaa mango xiyaw dhirhiyeh amaa igilko amaa carhalle taboona ishi darasak amaa jalbadde koroona akah warishe. Yeesus amaa mango xiyaw dhirhiyek sarrah yassallaw wuli koomalle yewce. Yeesus amalle inkettak yine, kaso fanah lel amalle yissilliye.

{{https://api.unfoldingword.org/obs/jpg/1/en/360px/obs-en-31-02.jpg?direct&}}

Yeesus amalle anik, amaa darasa jalba beyeenih, bartabrha tekke gedda bisah igil fanta gufen. Xaaxatti ten gabolle xaaxayshak yinemhi sabbatah lel amaa jalba xaylah beyaa yinin.

{{https://api.unfoldingword.org/obs/jpg/1/en/360px/obs-en-31-03.jpg?direct&}}

Sarrah Yeesus salat abaysheyaako amaa darasa fanah yedee. Usuk amaa layeh bukalle gerheyaako ten jalba fanah yemeete!

{{https://api.unfoldingword.org/obs/jpg/1/en/360px/obs-en-31-04.jpg?direct&}}

Amaa darasa lel Yeesus yublin gedda ufaye ablii yiniinim sinne yekkeliinih mangum mashshiiten. Yeesus usun mashshiiteenim ten yeerhegeyaako akah deecimeh: "Mimashshiitina. Yoyya kinni!" akye.

{{https://api.unfoldingword.org/obs/jpg/1/en/360px/obs-en-31-05.jpg?direct&}}

Sarrah Bithroos: "Yeesusuk: "Mucallimo, koyya yekkemko, anu layet bukalle ku fanah amaato yeemer" akye. Yeesus lel Bithroosuk: "Amo!" akye.

{{https://api.unfoldingword.org/obs/jpg/1/en/360px/obs-en-31-06.jpg?direct&}}

Amaymih, Bithroos amaa jalbaako uguteh layet bukalle gerheyaako Yeesus fanah yamaato erherhishe. Daguuhum yedeek sarrah laakin Yeesusko akuulalle kulux-yerhxeyaako amaa goomadhdhedde kulux-yeh amaa dhacuma xaaxatta koyshito erherhishe.

{{https://api.unfoldingword.org/obs/jpg/1/en/360px/obs-en-31-07.jpg?direct&}}

Sarrah Bithroos mashshiiteh amaa layedde yamandhaco erherhishe. "Mucallimo, yi garger!" yeh lel zeere. Yeesus akkanih gaba dhirhiyeh kaa yibbirhe. Sarrah lel Bithroosuk: "Ko imaan male, aymih shakke ishedde hayte?" akye.

{{https://api.unfoldingword.org/obs/jpg/1/en/360px/obs-en-31-08.jpg?direct&}}

Bithroos kee Yeesus jalbadde oroben gedda, amaa xaxatti akkanih yiggidileyaako amaa laye tihdiye. Amaa darasa cibrah raben. "Rummah atu Yallih Barha kito!" yeenih akah yucbudin.

//Quddus kin kitaabhi zanta: Maatiyoos 14:22-33; Maariqqoos 6:45-52; Yohannis 6:16-21//

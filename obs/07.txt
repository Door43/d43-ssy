====== 7. Yalli Yacqoobudde yabeereke ======

{{https://api.unfoldingword.org/obs/jpg/1/en/360px/obs-en-07-01.jpg?direct&}}

Cindhawki carsimak, Yacqoob meelalle defeyam kixinii yine, Eesaw laakin, hadin kixinii yine. Ribqa Yacqoob kixinii tine, Isxaaq laakin Eesaw kixinii yine.

{{https://api.unfoldingword.org/obs/jpg/1/en/360px/obs-en-07-02.jpg?direct&}}

Wuli max Eesaw hadinko gaxe gedda, usuk mangum safriiteh yine. Eesaw Yacqoobuk: "Ku beezza tamaa abteh tanito folooko dagum yi dhacmish" ake. Yacqoob: "Tookomeh tamaa ishi riish xaqqe litoya yoh uxuu" yeh eldeheye. Amaa gedda, Eesaw Yacqoobuh ishi riish xaqqe akah yoxoye. Amaymik sarrah, Yacqoob dago folo akah yoxoye.

{{https://api.unfoldingword.org/obs/jpg/1/en/360px/obs-en-07-03.jpg?direct&}}

Isxaaq Eesawuh ishi baraka akah yaxaw farhe. Usuk amayim abekkah laakin, Ribqa kee Yacqoob, kaa yiqhishshishiniyaako Yacqoob Eesawuh akah yammingideekah aben. Isxaaq baarroweh yinemhi sabbatah yablo dhiica miyine. Amaymih Yacqoob Eesaw sara sariteyaako ishi wadag kee gabadde alat qarbat hashshiite.

{{https://api.unfoldingword.org/obs/jpg/1/en/360px/obs-en-07-04.jpg?direct&}}

Yacqoob Isxaaqhalle yemeeteyaako: "Anu Eesaw kiyo. Atu yodde tabaarako erhxeh emeete" akye. Isxaaq amaa alat dagar dhageyaako amaa sara unrayshite gedda, Eesaw yekkeleh adde yebeereke.

{{https://api.unfoldingword.org/obs/jpg/1/en/360px/obs-en-07-05.jpg?direct&}}

Eesaw lel Yacqoob kaa riish xaqqe kee kaa baraka akko garacemhi sabbatah Yacqoob yincibe. Amaymih ten abba rabak sarrah kaa yagdafo yixiggire.

{{https://api.unfoldingword.org/obs/jpg/1/en/360px/obs-en-07-06.jpg?direct&}}

Ribqa laakin Eesaw xagara toobbe. Amaymih tee kee Isxaaq Yacqoob dherh baarho yedeyeyaako, ishi zamadlih maro kaa dhirhiyen.

{{https://api.unfoldingword.org/obs/jpg/1/en/360px/obs-en-07-07.jpg?direct&}}

Yacqoob Ribqat zamadlih mango iggidit suge. Amaa waqhtedde marcishiteyaako inki barha kee dhaylot lamman kee taman baahe. Yalli lel mangum kaa gaddaalishe.  {{https://api.unfoldingword.org/obs/jpg/1/en/360px/obs-en-07-08.jpg?direct&}}

Yacqoob kaa dik kin Kancaanko akuula lamaatanna iggidiya sugek sarrah, ishi dik, ishi shaqqaala kee ishi medderoolih amalle gaxe.

{{https://api.unfoldingword.org/obs/jpg/1/en/360px/obs-en-07-09.jpg?direct&}}

Eesaw kaddih kaa yagdafo farhaa yanem yekkelih Yacqoob mangum mashshiite. Amaymih Eesawuh mango meddero muttuxuwah akah dhirhiye. Amaa meddero Eesawuh beyte shaqqaala lel: "Ku shaqqaalatto kin Yacqoob ta bahayim koh axayik yane. Usuk isheh dheh yamaato kinni" akyen.{{https://api.unfoldingword.org/obs/jpg/1/en/360px/obs-en-07-10.jpg?direct&}}

Eesaw laakin mece geddaakoh Yacqoob yeseemexeh yine, malammih sittiya geyeenimih lel mangum xedeneenih yinin. Yacqoob Kancaanalle salaamadde maraa yine. Amaymik sarrah Isxaaq rabe gedda Yacqoob kee Eesaw kaa yoocogin. Amaa Yalli Abraahimih abe wacdi lel Isxaaqko Yacqoobulle tillaabe.

//Quddus kin Kitaabhi zanta: Erhedhdho 25:27-33:20//

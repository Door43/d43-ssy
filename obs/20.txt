====== 20. Dulayyo kee Gaxnan ======

{{https://api.unfoldingword.org/obs/jpg/1/en/360px/obs-en-20-01.jpg?direct&}}

Israa-eel Nigsinna kee Yahuudaati nigsinna inkoh Yallih nifidde zambe abeenih kinon. Yalli Siinalle tenlih abe wacde yithlimiinih kinon. Yalli ishi nobowa alle dhirhiyem lel ten asuuseenih yataaboona kee malammih Yallah yacbadoona kii yine, laakin Yalla yaabboona xinen.

{{https://api.unfoldingword.org/obs/jpg/1/en/360px/obs-en-20-02.jpg?direct&}}

Amaymih Yalli ten caduwa akah ten yasciriiniikah akko abeyaako lammik ten yiqhtsice. Asorti doola, dhacumah raxmahiniya, Israa-eel nigsinnak coona akteyyeece. Asorti xiyaw Israa-eel nigsinadde mango xiyaw yigdifin, tamficemko takkanna inkoh beyen, dikko naba abrha lel xararishen.

{{https://api.unfoldingword.org/obs/jpg/1/en/360px/obs-en-20-03.jpg?direct&}}

Amaa Asorti mas-uuliin, gaddaalit dhicle mara inkoh yeskettiinih Asor bishshiiten. Israa-eel nigsinnalle amaa rabiiko racte baaxentit kin mari bisah raacen.

{{https://api.unfoldingword.org/obs/jpg/1/en/360px/obs-en-20-04.jpg?direct&}}

Sarrah Asorti xiyaw amaa Israa-eel nigsinna alle tinelle sigoona aki godobo alle baahen. Amaa godobo coona yekkeh yine katamum malammih siraaxen, amalle racteh tine Israa-eliyuun lel marcishiten. Amaa godobo marcishitteh tine Israa-eliyuun zurriyak lel Samaariyuun akkay yinin.

{{https://api.unfoldingword.org/obs/jpg/1/en/360px/obs-en-20-05.jpg?direct&}}

Yahuudaati nigsinnah xiyaw Yalli Israa-eel nigsinnah xiyaw akah aamine waynih kaa aabbe wayen gedda aaginah ten yiqhtsiceh yinem yublin.Usun laakin kado gantah, Canaan xiyawhi yallit adde anik zirabti yallitih yucbudin. Ten asuusoona Yalli nobowa dhirhiye, laakin kaa yaabboona xinen.

{{https://api.unfoldingword.org/obs/jpg/1/en/360px/obs-en-20-06.jpg?direct&}}

Asorti xiyaw Israa-eel nigsinna dumuseenimko 100 iggidiyak sarrah, Yahuudaati nigsinna yaatako Yalli Baabilooniyaati nugus kin Nebushaadnezzaar dhirhiye. Baabilooniya quwa le doola kii tine. Yahuudaati nugus Nebushaadnezzaar khaddaam yekkeh iggida-iggidah solaadi akah yakfalo yittifiqhe.

{{https://api.unfoldingword.org/obs/jpg/1/en/360px/obs-en-20-07.jpg?direct&}}

Dago iggiditik sarrah laakin, Yahuudaati nugus Baabilooniyaati nugus hi diddeh ugute. Amaymih Baabilooniyaati xiyaw gaxeenih Yahuudaati nigsinna yootokin. Yerusaalem katama yibbirhin, amaa Maqhdas Care dumuseenih amaa katamaa kee Maqhdas Carih gadda bishshiiten.

{{https://api.unfoldingword.org/obs/jpg/1/en/360px/obs-en-20-08.jpg?direct&}}

Amaa Yahuudaati nugus diddeh ugutemhi maqhtsactih lel Nebushaadnezzaar caskar kaa cindham kaa afalle akko yigdifiniyaako sarrah kaako lel inti akko xarrhen. Amaymik sarrah, amaa nusug Baabilooniyaati xabshedde rabo amulalle kaa beyen.

{{https://api.unfoldingword.org/obs/jpg/1/en/360px/obs-en-20-09.jpg?direct&}}

Nebushaadnezzar kee kaa maxaarho tamaa baaxentit kin mara bisa zariica yakhdamoona caazalle akko xabeniyaako Yahuudaati nigsinnah xiyaw inkoh Baabilooniya fanah ten beyen. Amaa Yallih xiyaw Cahdi Baarho xabeenih yadawna adde yinqissibin waqhtek lel 'Dulayyo' akyarhxin.

{{https://api.unfoldingword.org/obs/jpg/1/en/360px/obs-en-20-10.jpg?direct&}}

Yalli ishi xiyaw tamaa aben zambeh qitscatah dulayyolle ten beyoo kibah, Usuk ten mibiyashshiitinna, ishi cahde yakkeedo mixabinna. Yalli ishi dhawdham kee ishi nobowah abeh eelih waanisham mixabinna. Malxintomon iggidiyak sarrah amaa Cahdi Baarho fanah malammih gaxoona kinoonimih lel cahde akah saye.

{{https://api.unfoldingword.org/obs/jpg/1/en/360px/obs-en-20-11.jpg?direct&}}

Malxintomon iggidiya takkemko sarrah, Sayrus akyarhxin Faarisiin nugus Baabilooniya yiscireyaako Baabilooniaayi doola Faarisiin doolah temxeelefe. Ta gedda Israa-eeliyuunuk Yahuud akkay yinin. Tenko mango mari lel sinni cumre inkoh Baabilooniyalle maren. Wuli dago Yahuud baarrit bisah Yahuudaati baarho yizzikkiren.

{{https://api.unfoldingword.org/obs/jpg/1/en/360px/obs-en-20-12.jpg?direct&}}

Faarisiin doola quwa lii tine, tamaa yagziin marah laakin raxma lii yinin. Sayrus Faarisiin nugus yekkemko dago waqhtek sarralle 'akkinnan Yahuuddi Faarisiya xabeyaako Yahuuda fanah gaxo farhaya yinniyemko yadaw dhiica' yarhxe amre yoxoye. Maqhdas Care malammih siraaxitoona gantah solaadi akah yoxoye! Amaymih, malxintomon iggidiyah dulayyok sarrah, wuli cindhaa filco takkem Yahuudko Yahuudaati Yerusaalemille gaxen.

{{https://api.unfoldingword.org/obs/jpg/1/en/360px/obs-en-20-13.jpg?direct&}}

Amaa xiyaw Yerusaalem gufen gedda, amaa Maqhdas Care mallammih siraaxeenih amaa katamaako yakkeedo qaana akko makishen. Aki xiyawuh angizzii yiniinih walaa yakko kibah, malammih amaa Cahdi Baarholle marak Maqhdas Caredde Yallah acbudi yinin.

//Quddus kin kitaabhi zanta: 2 Nuguusa 17; 24-25; 2 Warit 36; Ezra 1-10; Naxmiya 1-13//

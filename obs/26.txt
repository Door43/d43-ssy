====== 26. Yeesus Ishi Ciyyo Erherhisha ======

{{https://api.unfoldingword.org/obs/jpg/1/en/360px/obs-en-26-01.jpg?direct&}}

Sheethan cakanaako sarrah, Yeesus amaa sigimah alle yine Galiilaati manthaqha fanah Quddus kin Ufayih xayladde gaxe. Yeesus aydurusik makanooko makaanolle yedee. Ummanti lel kaako sabbatah mecim waanishe.

{{https://api.unfoldingword.org/obs/jpg/1/en/360px/obs-en-26-02.jpg?direct&}}

Yeesus amaa cindhik alle carsime Naazret katama fanah yedee. Cindha Samabatah lel cibaadat makaano fanah yedee. Usuk akko yaqhraw yeenih lel nabii Issiyaas **maqhaddamat** akah yoxoyin. Yeesus lel amaa maqhaddamatko wulikke faakeyaako amaa xiyawah yiqhriye.

{{https://api.unfoldingword.org/obs/jpg/1/en/360px/obs-en-26-03.jpg?direct&}}

Yeesus: "Anu baaxentitih mece ware, tindhibbirhemih xurriya, inti hinamah mablo, ercitemih lel ayrahaw ciloh Yalli ishi Ufaye yoh yoxoyeh yane. Tati Yallih mecaanih iggida kinni" yeh yiqhriye.

{{https://api.unfoldingword.org/obs/jpg/1/en/360px/obs-en-26-04.jpg?direct&}}

Sarrah, Yeesus defeye. inkoh kaa macalsiiten. Amaa usuk yiqhriyeh yine faqhara lel Masiix sabbatah kinam aarhigii yinin. Yeesus: "Ta sinah iqhriye waani kaado akkii tane" ake. Amaa xiyaw lel inkoh bexsiiten. "Tati Yoosuf barha makiho?" lel yerhxin.

{{https://api.unfoldingword.org/obs/jpg/1/en/360px/obs-en-26-05.jpg?direct&}}

Sarrah Yeesus: "Walaa inki nabii ishi dikille mikabbaatiminnam rumma kinni. Nabii Eliyaas waqhtedde, Israa-eelille mango gubon yinin. Laakin rob adooxa iggida kee abrhah rade waye gedda, Yalli Eliyaas Israa-eelille gubna xato mirhirhiinnaaki aki dik hi gubna xato dhirhiye" yerhxe.

{{https://api.unfoldingword.org/obs/jpg/1/en/360px/obs-en-26-06.jpg?direct&}}

Yeesus: "Nabii Eliyaas waqhtedde, Israa-eelille qarbat laxuu le mango xiyaw tine. Eliyaas laakin amaa maraako inketta akko muurusinna. Usuk Israa-eel caduwahi mas-uul kin Nacmaan qarbat laxuu bisa uruse" arhxii katattayshe. Amaa Yeesus aabbi yine mari lel Yahuud kii yinin. Tayim arhxii kaa yoobbin gedda lel alle yuxurtumin.

{{https://api.unfoldingword.org/obs/jpg/1/en/360px/obs-en-26-07.jpg?direct&}}

Amaa Naazret xiyaw Yeesus cibaadat makaanooko gototeenih kaa yeyyeeciniyaako cideenih kaa yagdafoona bolti afak kaa baahen. Yeesus laakin ten fantaako gerheyaako Naazert xabe.

{{https://api.unfoldingword.org/obs/jpg/1/en/360px/obs-en-26-08.jpg?direct&}}

Sarrah Yeesus umbuka Galiilalle yedee, mango xiyaw lel codhdhoh alle temeete. Mango laxuttem kee naqhuus kin mara, tablo, tadaw, taabbo kee waanishsho tantam akko raacekkah alle baahen. Yeesus lel ten uruse.

{{https://api.unfoldingword.org/obs/jpg/1/en/360px/obs-en-26-09.jpg?direct&}}

Junuun lii tenemko lel mango mara alle baahen. Yeesus amreh lel amaa junuun amaa xiyawko yewceyaako: "Atu Yallih Barha kito!" yeh zeera yine. Mango xiyaw lel bexsiiteenih Yallah yucbudin.

{{https://api.unfoldingword.org/obs/jpg/1/en/360px/obs-en-26-10.jpg?direct&}}

Sarrah Yeesus, katattaynit akyerhxe lammanke taman xiyawtiya doore. Amaa katattaynit Yeesuslih kallaaxeenih kaako yudrusin.

//Quddus kin kitaabhi zanta: Maatiyoos 4:12-25; Maariqqoos 1:14-15, 35-39; 3:13-21; Luqqas 4:14-30, 38-44//

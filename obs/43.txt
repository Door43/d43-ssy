====== 43. Kaniisa Erhedhdha ======

{{https://api.unfoldingword.org/obs/jpg/1/en/360px/obs-en-43-01.jpg?direct&}}

Yeesus Carshelle gaxek sarrah, amaa darasa Yeesus akah ten yeemereekah Yerusaalemille defeyen. Yaamine mari lel laklalakalle amalle yassallawna akattii yinin.

{{https://api.unfoldingword.org/obs/jpg/1/en/360px/obs-en-43-02.jpg?direct&}}

Iggida iggidah, Faasigaako 50 lellectiyak sarrah, Yahuud **Bentheqosthe ** akyarhxin makkole lellec yixtifilin. **Bentheqosthe ** akyarhxiinim Yahuud sinraa orba adde yaxtifilin waqhte kinni. **Bentheqosthe ** Yaxtafaloona Yahuud umbuka caalamako Yerusaalemille yakattin. Ta iggidadde, amaa **Bentheqostheeti ** waqhti Yeesus carshelle gaxemko baxuurok sarrah yekke.

{{https://api.unfoldingword.org/obs/jpg/1/en/360px/obs-en-43-03.jpg?direct&}}

Amaa yaamine mari inkidde anik lel, gar-heeko amaa usun adde yinin cari wuli sirii xaaxatti dhaw hi xibar lemih yemmeege. Sarrah amaa inkoh yaamine marih amomulle wuli girat bolahi xibar lem tumbulluwe. Inkoh Quddus kin Ufayeh yemmeegiinih lel aki waanih waanishoona erherhishen.

{{https://api.unfoldingword.org/obs/jpg/1/en/360px/obs-en-43-04.jpg?direct&}}

Yerusaalemille tine xiyaw amaa dhaw yoobbin gedda, akkii tanem yabloona mango xiyaw amalle temeete. Amaa xiyaw amaa yaamine mari besishsha Yallih ciyyo warishaa yoobbin gedda, tayim ten-ten waanih yoobbiinimih mangum cibrah raben.

{{https://api.unfoldingword.org/obs/jpg/1/en/360px/obs-en-43-05.jpg?direct&}}

Amaa xiyawko gari amaa darasak 'yiskiriinih yaanam kinni' aken. Bithroos laakin uguteyaako: "Yoobbaanta! Ta xiyaw yiskiriinih miyaniini. Tayim basoh Yalli nabii Yowel araxah abeh 'Sarroorimat max, anu inni Ufay xarho kiyo' yeh yinem takmalo tekkem kinni.

{{https://api.unfoldingword.org/obs/jpg/1/en/360px/obs-en-43-06.jpg?direct&}}

Israa-eel xiyawo, tamaa tubliinih akah taarhigiiniikah, Yeesus Yallahi xaylah naba ishaaraat kee mango bexsishsham abe xiyawto kinni. Atin laakin kaa masqalak kaa takarten!

{{https://api.unfoldingword.org/obs/jpg/1/en/360px/obs-en-43-07.jpg?direct&}}

Walaa Yeesus rabo kibah, Yalli rabiiko kaa uguse. Tayim lel tamaa: 'Atu ishi Quddus kintiya, qabredde kaa mabxishsha' yeenih yiniinim takmalo tekkem kinni. Yalli Yeesus rabiiko uguseh malammih aniina akah yoxyeh yanemih shohoda kino.

{{https://api.unfoldingword.org/obs/jpg/1/en/360px/obs-en-43-08.jpg?direct&}}

Yeesus kado Abba kin Yallahi mizgi gabooko defeyeh yane. Yeesus lel tamaa abo kinamah cahde akah sayekah Quddus kin Ufaye dhirhiyeh yane. Amaa Quddus kin Ufayi lel ta kado ablii taniinim kee aabbii taniinim abshiisha yane.

{{https://api.unfoldingword.org/obs/jpg/1/en/360px/obs-en-43-09.jpg?direct&}}

Atin ta xiyawto, Yeesus, masqalak takarten. Laakin Yalli thummutuh Yeesusuk Maddara kee Masiix akko abeh yane!" ake.

{{https://api.unfoldingword.org/obs/jpg/1/en/360px/obs-en-43-10.jpg?direct&}}

Amaa Bithroos aabbii tine xiyawadde lel usuk yerhxem mangum adde tossoobbe. Amaymih usun Bithroos kee amaa darasak: "Ni saculo, ayim abno nolle tane?" yeenih ten esseren.

{{https://api.unfoldingword.org/obs/jpg/1/en/360px/obs-en-43-11.jpg?direct&}}

Bithroos: "Sinko ummanti yotoobeyaako, Yalli kaa zambe akah xabo ciloh Yeesus migacalle yanthammaqho alle tane. Sarrah usuk lel Quddus kin Ufayhi hadiya akah yaxaw kinni‚Äù yeh eldeheye.

{{https://api.unfoldingword.org/obs/jpg/1/en/360px/obs-en-43-12.jpg?direct&}}

3000 xiyawtiya takkem lel amaa Bithroos yerhxem yeemeniinih Yeesus katattaytam yekkin. Usun yinthimmiqhiinih lel Yerusaalem kaniisah zooba yekkin.

{{https://api.unfoldingword.org/obs/jpg/1/en/360px/obs-en-43-13.jpg?direct&}}

Amaa darasa umman gedda amaa katattaynit ten yaydurusiinim aabbik, inkidde waqhte tillaabishak, inkidde beetak kee inkidde assillii yinin. Inkidde Yalla faylishaanam yikxiniinih lel loonim inkidde xazziilitaa yinin. Ummanti lel ten sabbatah mecim axeesebii yine. Maaxi yamaato cusub mari aaminii yinin.

//Quddus kin kitaabhi zanta :Abittot 2//

====== 14. Zibollehi Heeliyotta ======

{{https://api.unfoldingword.org/obs/jpg/1/en/360px/obs-en-14-01.jpg?direct&}}

Yalli ishi cahdehi masarratah Usuk Israa-eliyuun katattawna akko farha sercat akah warishemko sarrah, usun Siinaati koomaako yedeyin. Yalli Cahdi Baarho, Canaan gantah akkarhxii yininiyahi gabolle ten beyo erherhishe. Amaa darurtat camiddi lel Canaan gabolle afadde akko yedee, usun lel kaa katattayen.

{{https://api.unfoldingword.org/obs/jpg/1/en/360px/obs-en-14-02.jpg?direct&}}

Yalli Abraahim, Isxaaq, kee Yacqoobuh ta Cahdi Baarho ten zurriyah yaxaw kinam wacde akah sayeh yine. Kado laakin amalle mango xiyawhi kishosh maraa yinin. Tenak lel Canaan xiyaw akkay yinin. Amaa Canaan xiyaw Yallah acbudii miyiniini, walaa Kaa aabbii miyiniini. Zirabti yallitih yacbudiinih mango umaani abaa yinin.

{{https://api.unfoldingword.org/obs/jpg/1/en/360px/obs-en-14-03.jpg?direct&}}

Yalli Israa-eliyuunuk: "Tamaa Cahdi Baarholle tane Canaan xiyaw inkoh hadantoona sinalle tane. Tenlih salaam maabinanta, waasibo lel aalih maabinanta. Ten zirabti yallit inkoh tayfarasoona sinalle tane. Yotta aabbe wayteenimko, yiidhdhadde ten zirabti yallitih tacbadoona kitin" ake.

{{https://api.unfoldingword.org/obs/jpg/1/en/360px/obs-en-14-04.jpg?direct&}}

Israa-eliyuun Canaan darat gufen gedda, Moosa kishollehi inketta kin lammanke tamana labhatto doore. Amaa labha yedeyinih amaa baarho aagina lii tinem idhdhitoona masxassa akah yoxoye. Usun amaa Canaan xiyaw quwa le mara kii yiniinim kee rukut mara kii yiniinim yakkedo idhdhitoona kii yinin.

{{https://api.unfoldingword.org/obs/jpg/1/en/360px/obs-en-14-05.jpg?direct&}}

Amaa lammanke taman labhattiya Canaanadde marootom lellectiya yedeynih gaxen. Sarrah amaa xiyawakke: "Baarho mango kasbele baarho kinni, ilaw lel rakha kinni!" aken. Amaa idhdhiteenitko taman laakin: "Amaa katamum mangum nabam kinni, amaa xiyaw lel cagugguure kinon. Ten nootokemko, thummutuh ni yisciriinih ni yagdafoona kinon!" yerhxin.

{{https://api.unfoldingword.org/obs/jpg/1/en/360px/obs-en-14-06.jpg?direct&}}

Akkanih lel amaa lamma idhdhiteena kin kee : "Canaan xiyaw dherh mara kee quwale mara rumma kinon, nanu laakin thummutuh ten nascaro kino! Yalli noh dhibbaw kinni!" yerhxin.__ {{https://api.unfoldingword.org/obs/jpg/1/en/360px/obs-en-14-07.jpg?direct&}}__

Amaa xiyaw laakin ___ kee ____ten mabbinnooni. Moosa kee Haaruunlih kurrayniyaako: "Aymihi tayidhdha cur-ta baarholle ni bahteenim? Xarbadde rabneh ni sayyo kee ni cindham garuuza yakkiinimko Masrille defeyno nolle tine" aken. Amaa xiyaw Masri fanah ten yadabbe aki manabotta dooroona farhen.

{{https://api.unfoldingword.org/obs/jpg/1/en/360px/obs-en-14-08.jpg?direct&}}

Yalli mangum kurrayeyaako amaa Rakhbi Tenda fanah yemeete. Yalli: "Yi diddeh ugutteenimhi sabbatah ta xiyawakke inkoh zibolle hel-tarhxoona kitin. kee bextih lamaatanna iggidiya hido amayimko aganalle kin marak inkoh amalle rabtoona kitin, Cahdi Baarho lel caduruh moorobtaana" ake.

{{https://api.unfoldingword.org/obs/jpg/1/en/360px/obs-en-14-09.jpg?direct&}}

Xiyaw tayim yoobbin gedda, zambe abeenimih yeththeecesin. Sinni aslaxa beyeenih lel Canaan xiyaw yaatakoona yedeyin. Yalli tenlih miyinemhi sabbatah Moosa yadiinimko ten asuuse. Usun laakin kaa mabbinnooni.

{{https://api.unfoldingword.org/obs/jpg/1/en/360px/obs-en-14-10.jpg?direct&}}

Ta xarabadde Yalli tenlih maadayinna, amaymih lel yimsicciriniyaako mango mari akko raben. Amaymik sarrah Israa-eliyuun Canaanko gaxeenih marootom iggidiya zibolle hel-yerhxin. .

{{https://api.unfoldingword.org/obs/jpg/1/en/360px/obs-en-14-11.jpg?direct&}}

Israa-eliyuun zibolle hel adde yerhxin marootom lellectiyadde Yalli ten yeyteele. Caranko "manna" akyarhxin folo akah yoxoye.  Beetan xazo geyoona gantah zagrat filco ten sifra fanah akah dhirhiye. Toyidhdha kalen hanik lel ten sartim kee kabel ziramko akah dhawrhe.

{{https://api.unfoldingword.org/obs/jpg/1/en/360px/obs-en-14-12.jpg?direct&}}

Yalli laye gantah dhayitko cibra kin araxah akah yoxoye. Tayim kinni hanik laakin, Israa-eel xiyaw Yalla kee Moosat diddeh antheerici kee angoroozomi yinin. Amayim kinni hanik lel Yalli Abraahim, Isxaaq kee Yacqoobuh saye wacdelle yisbite.

{{https://api.unfoldingword.org/obs/jpg/1/en/360px/obs-en-14-13.jpg?direct&}}

Wuli max xiyaw laye wayen gedda, Yalli Moosak: "Laye akko tawco kinnik tamaa dhayittoolih waanish" ake. Moosa laakin dhayittoolih aalih waanisham hidhdhah iloh lamma gedda iloh akko yootokeyaako umbuka xiyawhi afalle Yalla xishma kalite. Ummanti yaacube laye amaa dhayittooko tewce, Yalli laakin kurrayeyaako Moosak: "Cahdi Baarhodde sayto makito" ake.

{{https://api.unfoldingword.org/obs/jpg/1/en/360px/obs-en-14-14.jpg?direct&}}

Israa-eliyuun marootom iggidiya zibolle hel-yerhxiinimko sarrah, inkoh tamaa Yallih diddeh ugutteh tinem inkoh raben. Sarrah Yalli malammih amaa Cahdi Baarhohi wasanalle ten baahe. Amaa gedda Moosa mangum baarroweh yinemhi sabbatah amaa xiyaw yaymaraxo ____ doore. Yalli lel Moosah wuli max kayyah iggidin nabii dhirhiyo kinamah yakkeedo cahde akah saye.

{{https://api.unfoldingword.org/obs/jpg/1/en/360px/obs-en-14-15.jpg?direct&}}

Sarrah Yalli Moosa amaa Cahdi Baarho yablo ciloh koomak yawco akah warishe. Moosa amaa Cahdi Baarho yuble, adde orobo laakin Yalli akah masmaxinna. Sarrah Moosa rabeyaako Israa-eliyuun soddom lellectiya akah yixzinin. _____ ten cusub manabotta yekke. __ Yalla yaamineh yaabbetiya kii yinemhi sabbatah mece manabotta kii yine.

//Quddus kin kitaabhi zanta: Muuca 16-17; Cadad 10-14; 20; 27; Tawraat 34//

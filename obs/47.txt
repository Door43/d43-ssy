====== 47. Pawloos kee Sillaas Filibbille ======

{{https://api.unfoldingword.org/obs/jpg/1/en/360px/obs-en-47-01.jpg?direct&}}

Saawol umabuka Roomaati Doolalle kalaaxak, Roomaati xiyawhi migac "Pawloos" yetneefece. Wuli max Pawloos kee kaa zoobatto kin Sillaas Filibbiiti katamalle yemeetiinih Yeesus zacabah mece ware warishen. Wuli xiyaw takatteh alle yassilliin kataamaako irolle kin gadi afhi makaanolle yemeetin. Amalle wuli taybicshire numa, Liidiya akyarhxiniya geyen. Tikxineh lel Yallah tucbude.

{{https://api.unfoldingword.org/obs/jpg/1/en/360px/obs-en-47-02.jpg?direct&}}

Yalli Liidiya Yeesus fartoh taamano afcaado akah faakeyaako, ishe kee ishi dikih inkoh yinthimmiqhin. Pawloos kee Sillaas tee carelle defeyoon ten ticzimeyaako, usun tee tee diklih defeyen.

{{https://api.unfoldingword.org/obs/jpg/1/en/360px/obs-en-47-03.jpg?direct&}}

Pawloos kee Sillaas mangih amaa xiyawlih salaat makaanolle geytimaa yinin. Maaxi yamaato usun amalle adiik, wuli timjinnine garuzzo kin barhä adde katattayte.Ta jinnetti araxah lel xiyawah faala ciddayaato takko lem akah warishshah tamaa tee wannunuh mango solaadi akah tesketteh tine.

{{https://api.unfoldingword.org/obs/jpg/1/en/360px/obs-en-47-04.jpg?direct&}}

Amaa garuzzo kin barhä usun adiik sarradde akko zerteh: "Ta mari Nabamko naba Yallih khaddamte kinon. Atin akah gargeerimtaanaakah kinni sinah warishak yaniinim" terhxe. Tayim lel Paqloos gantah gurrassandah maaxi yamaato abte.

{{https://api.unfoldingword.org/obs/jpg/1/en/360px/obs-en-47-05.jpg?direct&}}

Abayshimalle, wuli max amaa garuzzo kin barhä zerto erherhishshe gedda, Pawloos teyadde yufkuneyaako amaa teyadde yine jinnettak: "Yeesus migacalle, teeko ewec" ake. Akkanih lel amaa jinnetti tee xabe.

{{https://api.unfoldingword.org/obs/jpg/1/en/360px/obs-en-47-06.jpg?direct&}}

Tamaa tee wannun lel mangum kurrayen! Amaa jinnetta hinnim amaa barhä takko lem xiyawah warishsho mirhictam yeerhegin. Tayim lel amaa xiyaw tee wannunuh ishe tenalle takko lem akah warishsho, solaadi akah yaxawna maki macnah kinni.

{{https://api.unfoldingword.org/obs/jpg/1/en/360px/obs-en-47-07.jpg?direct&}}

Amaa gedda, amaa garuzzo kin barhähi wannun Pawloos kee Sillaas yibbirhiinih Roomaati mas-uuliinhi gabadde ten hayen. Usun lel ten yootokiinih xabshedde ten ciden.

{{https://api.unfoldingword.org/obs/jpg/1/en/360px/obs-en-47-08.jpg?direct&}}

Usun Pawloos kee Sillaas sirii ginah dhawrhuma xabshedde ten haynih ibaako gantah ten yurhuyin. Usun lel barti abrhah Yallih fayla qannishaa yinin.

{{https://api.unfoldingword.org/obs/jpg/1/en/360px/obs-en-47-09.jpg?direct&}}

Gar-heeko lel amalle dhacuma kirdidimo tekke! Umbuka xabshi caraf fakkiteyaako, umbuka maxaabush katiinan lel fakkiteh baarholle rade.

{{https://api.unfoldingword.org/obs/jpg/1/en/360px/obs-en-47-10.jpg?direct&}}

Amaa xabshi dhawrheeni ugute gedda, amaa xabshi caraf fakkiteh yubleyaako, mangum birriige! Umbuka maxaabuush kudeenim yekkeleh ishe yagdafo yixiggire. (Maxaabuush dhirhiyemko Roomaati mas-uuliin kaa yagdafoona loonim aarhigii yine.) Bithroos lel kaa yubleh: "Daw-erhex! Ishi maacammajin. Nanu inkoh tadde nanino" ake.

{{https://api.unfoldingword.org/obs/jpg/1/en/360px/obs-en-47-11.jpg?direct&}}

Amaa xabshi dhawrheeni, Pawloos kee Sillaasalle qathqath-arhxik yemeeteyaako: "Gargeerimo ayim abo yolle tane?" yeh ten essere. Bithroos: "Yeesusuh imin, Maddarah, koo kee ku xawaz lel gargeerimtoona kitin" yeh eldeheye. Sarrah amaa xabshi dhawrheeni Pawloos kee Sillaas ishi careh yten beyeyaako ten biyok akah cakalishe. Pawloos lel kaa caredde ummantiyah Yeesus zacabah mece ware zidhdhiime.

{{https://api.unfoldingword.org/obs/jpg/1/en/360px/obs-en-47-12.jpg?direct&}}

Amaa xabshi dhawrheena kee kaa xawaz Yeesusuh yeemeniinih yinthimmiqhin. Sarrah amaa xabshi dhawrheeni Pawloos kee Sillaasah folo akah yoxoyeh inkidde xedenen.

{{https://api.unfoldingword.org/obs/jpg/1/en/360px/obs-en-47-13.jpg?direct&}}

Malammit max amaa mas-uuliin Pawloos kee Sillaas xabsheeko ten yeyyeeciinih Filippiiko yadawna akah warishen. Pawloos kee Sillaas Liidiya kee aki ten kaxantoolit gufeenih amaa katamaako yedeyin. Mece wari Yeesus zacabah dhuguuguluh faax-yerhxeyaako, kaniisa anabi tenebe.

{{https://api.unfoldingword.org/obs/jpg/1/en/360px/obs-en-47-14.jpg?direct&}}

Pawloos kee aki Kishtan naba mari Yeesus zacabah mece ware warishak mango diikalle kallaaxen. Amaa kaniisadde yaamine mara aydukumusoona kee yaydarasoona lel mango fartot yuktubin. Ta fartotko gari Quddus kin kitaabadde kitob yekke.

//Quddus kin kitaabhi zanta: Abittot 16:11-40//

====== 24. Yohannis Yeesus Yaythimmiqhe ======

{{https://api.unfoldingword.org/obs/jpg/1/en/360px/obs-en-24-01.jpg?direct&}}

Zakkariyaas kee Elsaabeth barha kin Yohannis yenebeyaako nabii yekke. Usuk baska kee cawayne beetak, sartimih lel gaalatti dagarko saraaximtem saritak zibolle maraa yine.

{{https://api.unfoldingword.org/obs/jpg/1/en/360px/obs-en-24-02.jpg?direct&}}

Yohannis yaabboona mango mari zibolle yewcin. Usuk: "Yallih nigsinna kab-teh tanemhi sabbatah, otoobanta" arhxii wacze axay yine.

{{https://api.unfoldingword.org/obs/jpg/1/en/360px/obs-en-24-03.jpg?direct&}}

Xiyaw Yohannis farto yoobbin gedda, mango mari sinni zambeeko yotoobiinih Yohannis ten yiythimmiqhe. Diin naba maraako mango mari Yohannisih yaythammaqhoona yemeetin, laakin maatabinnooni, sinni zambe lel miwarishinnooni.

{{https://api.unfoldingword.org/obs/jpg/1/en/360px/obs-en-24-04.jpg?direct&}}

Yohannis amaa diin naba marak: "Ko xinzele caroro! Totoobiinih sinni xaal isqiyyiranta. Mece daro baahinnixe xarha inkoh tiggiriceh giradde raddo kinni. Tamaa nobowa: "Ubul, arax koh yasqarrabo le inni fartotta afadde kok dhirhiyo kiyo" akyeenih yiniinim kinni Yohannis yiskimilem.

{{https://api.unfoldingword.org/obs/jpg/1/en/360px/obs-en-24-05.jpg?direct&}}

Yahuudko wuli mari Yohannis Masiix kii yineh yakkemko kaa esseren. Yohannis: "Anu Masiix makiyo, laakin yi sarralle yamiiteti yane. Usuk mangum nabamhi sabbatah anu kaa kabella akkaftaxo yoh meedda" yeh eldeheye.

{{https://api.unfoldingword.org/obs/jpg/1/en/360px/obs-en-24-06.jpg?direct&}}

Malammit max, Yeesus Yohannisih yanthammaqho yemeete. Yohannis kayya yuble gedda: "Ubula! Caalamti zambe beyo le Yallih ciidotti tatiya kinni" yerhxe.

{{https://api.unfoldingword.org/obs/jpg/1/en/360px/obs-en-24-07.jpg?direct&}}

Yohannis Yeesusuk: "Anu ku aythammaqho yoh meeda, yi taythammaqho eeddam koyya kinni" ake. Yeesus laakin: "Takko missilam kinamhi sabbatah, atu yi taythammaqho kolle tane" akye. Amayek sarrah walaa Yeesus zambe abeh miyaarhige hanik Yohannis kaa yiythimmiqhe.

{{https://api.unfoldingword.org/obs/jpg/1/en/360px/obs-en-24-08.jpg?direct&}}

Yeesus yinthimmiqheh layeko yewce gedda, Yalli Ufaye xamaamat misleh aganaako oobeyaako kayyakke ase. Wuli gabooko lel Yallih dhaw carsheeko: "Atu anu kixiniyo yi Barha kito, Anu koyyah xedeneena kiyo" arhxii waanishe.

{{https://api.unfoldingword.org/obs/jpg/1/en/360px/obs-en-24-09.jpg?direct&}}

Yalli Yohannisik: "Yallih Ufayi oobeyaako atu taythimmiqhe maraako wulitiyak aso kinni. Amaati Yallih Barha kinni" akeh yine. Yalli inketta kinni. Yohannis Yeesus yithimmiqhe gedda laakin Abba kinn Yalli waanishak yoobe, Yalla kin Barha yuble, Yallih Ufaye lel yuble.

//Quddus kin kitaabhi zanta: Maatiyoos 3; Maariqqoos1:9-11; Luqqaas 3:1-23//

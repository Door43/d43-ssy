====== 37. Yeesus Alazaar rabaako ugusa ======

{{https://api.unfoldingword.org/obs/jpg/1/en/360px/obs-en-37-01.jpg?direct&}}

Wuli max, Yeesus Alazaar laxuutemhi farto alle temeete. Alazaar kee kaa sacul Maryam kee Marta Yeesus dhaye kaxantoolit kii yinin. Yeesus amaa ware yoobbe gedda: "Kaa laxuu rabi kaa guddussam makiiki, laakin Yallih nabneh kinni" yerhxe. Yeesus ishi kaxantoolit ten kixinii yine, laakin tamaa alle yinelle lamma max suge.

{{https://api.unfoldingword.org/obs/jpg/1/en/360px/obs-en-37-02.jpg?direct&}}

Lamma max tillaabishek sarrah, Yeesus ishi darasak: "Kata Yahuuda fanah gaxnok" ake. Kaa darasa lel: "Mucallimo, ta dhaye waqhtedde makini amalle tine xiyaw ku yagdafoona farheenim" yeenih alle deheyen. Yeesus: "Alazaar ni kaxantooli dhiineh yaneyaako kaa uguso yolle tane" ake.

{{https://api.unfoldingword.org/obs/jpg/1/en/360px/obs-en-37-03.jpg?direct&}}

Yeesus darasa: "Mucallimo, Alazaar dhiineh yinniyemko yashsho kinni" yeenih alle deheyen. Sarrah Yeesus caddoysheyaako: "Alazaar rabeh kinni. Atin yoh taamanoona ciloh lel anu amalle suge wayemih xedeneena kiyo" yerhxe.

{{https://api.unfoldingword.org/obs/jpg/1/en/360px/obs-en-37-04.jpg?direct&}}

Yeesus Alazaar dikille yemeete gedda, Alazaar rabemko affara lellec kaleh yine. Marta lel Yeesusuh akah garayteyaako: "Mucallimo, atu talle sugteh takkeedo yi sacal rabeh anniye mirhaarho. Atu kaa esserinnannim Yalli koh yaxaymih lel aamine" akte.

{{https://api.unfoldingword.org/obs/jpg/1/en/360px/obs-en-37-05.jpg?direct&}}

Yeesus: "Anu Rabiikoh ugut kee Aniina kiyo. Yoyyah aamininnanti walaa raba hanik maro kinni. Yoyyah aamininnanti caduruh miraba. Taymih taamine?" yeh eldeheye. Marta lel: "Yoo, Mucallimo! Atu Masiix, Yallih Barha kitom aamine" teh radde akah toxoye.

{{https://api.unfoldingword.org/obs/jpg/1/en/360px/obs-en-37-06.jpg?direct&}}

Sarrah Maryam temeete. Yeesus iballe raddeh lel: "Mucallimo, Atu bisah sugteh yakkeedo, yi sacal rabeh anniye mirhaarho" akte. Yeesus: "Alazaar adde hayteeni?" yeh ten essere. Usun lel: "Qabredde. Amowaaki ubul" aken. Sarrah Yeesus weece.

{{https://api.unfoldingword.org/obs/jpg/1/en/360px/obs-en-37-07.jpg?direct&}}

Amaa qabri wuli dhayitti afadde akko gaxe galba kii yine. Yeesus amaa qabrelle yemeete gedda: "Dhayitto asac akko ishanta" ake. Marta laakin: "Usuk rabemko affara lellec sugeh yane. Uma ure yaallo kinni" akte.

{{https://api.unfoldingword.org/obs/jpg/1/en/360px/obs-en-37-08.jpg?direct&}}

Yeesus: "Yoyyah teemeniinimko Yallih nabne tabloona kitin" sinak erhxeh miiniyoho?" yeh alle deheye. Amaa gedda amaa dhayitto asac akko ishen.

{{https://api.unfoldingword.org/obs/jpg/1/en/360px/obs-en-37-09.jpg?direct&}}

Sarrah Yeesus caranadde kulux-yeh: "Abba, yi taabbemih xamde koh takko. Atu umman gedda yi taabbem aarhigehaaki, atu yi dhirhiitem yaamanoona ciloh talle daw-teh tane xiyawah arhxik tayim arhxik aniyo" yerhxe. Sarrah Yeesus wac-yerhxeyaako: "Alazaar, ewec!" yerhxe.

{{https://api.unfoldingword.org/obs/jpg/1/en/360px/obs-en-37-10.jpg?direct&}}

Sarrah Alazaar yewce! Kaddiinah lel maknazadde sawlimeh yine. Yeesus: "Tamaa maknaz asac-isho kaa xatteenih kaa dhirhiyanta" ake. Ta bexsishshamhi sabbatah lel Yahuudko mango mari yeemenin.

{{https://api.unfoldingword.org/obs/jpg/1/en/360px/obs-en-37-11.jpg?direct&}}

Yahuud diin manabottit lel ashshiineenih, yekettiiniyaako Yeesus kee Alazaar aaginah yagdifiinimidde zatteyen.

//Quddus kin Kitaabhi zanta: Yohannis 11:1-46//

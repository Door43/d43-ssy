====== 45. Istifaanos kee Filippoos======

{{https://api.unfoldingword.org/obs/jpg/1/en/360px/obs-en-45-01.jpg?direct&}}

Tamaa erherh kaniisah naba maraako wulitiyak Istifaanos akkay yinin. Usuk mece ware letiya yekkeyaako Quddus kin Ufayeh yemmeege kas-letiya kii yine. Istifaanos mango bexsishsham abeyaako xiyaw Yeesusuh yaamanoona mece ginah yashshimine araxah yishrixetiya kii yine.

{{https://api.unfoldingword.org/obs/jpg/1/en/360px/obs-en-45-02.jpg?direct&}}

Wuli max, Istifaanos Yeesus zacabah aydurusik, wuli Yeesus aamininnixe Yahuud Istifaanoslih yankaaxadoona erherhishen. Usun mangum kurrayniyaako lel Istifaanosko diin manabottitille akko zirabbiten. Usun: "Usuk Moosa kee Yallih zacabah umam waanishaa kaa noobbe!" lel yerhxin. Amaymih, amaa diin manabottit Istifaanos yibbirhiniyaako, aki Istifaanos zacabah zirabah tashhidem alle tine naba qashshe kee aki diin manabottit fanah kaa baahen.

{{https://api.unfoldingword.org/obs/jpg/1/en/360px/obs-en-45-03.jpg?direct&}}

Amaa naba qashshi Istifaanos: "Tayim rumma kinniho?" yeh kaa essere. Istifaanos, Yalli Abraahim waqhteeko aykee Yeesus waqhte fanah abeh yine naba xaaja, Yallih xiyawlee aaginah kaddih kaa xina yaniinim ten xunsuusak radde akah yedebbe. Sarrah lel: "Ko kafnoytit kin mucaaridiino, tamaa sin abbub Yalla xineenih kaa nobowa akah yigdifiiniikah, umman gedda Quddus kin Ufaye xintan. Atin laakin usun abeenimko ziyaada umam abten! Masiix tigdifin!" ake.

{{https://api.unfoldingword.org/obs/jpg/1/en/360px/obs-en-45-04.jpg?direct&}}

Amaa diin manabotit tayim yoobbin gedda, mangum kurrayniyaako sinni cokkak alifeeniyaako wac-yeenih andhadhdhaxen. Istifaanos katamaako irolle hiriigeenih kaa yeyyeeciniyaako kaa yagdafoona dhayit alle ciden.

{{https://api.unfoldingword.org/obs/jpg/1/en/360px/obs-en-45-05.jpg?direct&}}

Istifaanos lel rabak, wac-yerhxeyaako: "Yeesus, yi ufaye yoh ibbirh" yerhxe. Sarrah lel gulubuh radeh malammih wac-yerhxeyaako: "Mucallimo, ta zambe alle mabbarhin" yerhxe. Sarrah rabe.

{{https://api.unfoldingword.org/obs/jpg/1/en/360px/obs-en-45-06.jpg?direct&}}

Wuli Shaa-uul akyarhxin cindhaa gombi amaa Istifaanos tigdife xiyawah usun kayyalle dhayit cidaanandah ten sara akah dhawrho yittifiqhe. Amaa max, mango xiyaw Yeesus katattaynit yacazzaboona erherhisheenimhi sabbatah, amaa yaamine mari akuulalle kuden. Tayim takko kibah laakin, Yeesus zacabah sinneh alle adiinnanille waanishen.

{{https://api.unfoldingword.org/obs/jpg/1/en/360px/obs-en-45-07.jpg?direct&}}

Amaa Yerusaalemko kudde yaamine maraako wuliti lel Filippoos akyarhxin Yeesus darasatto kii yine. Samaariya yedeeh lel Yeesus zacabah waanisheyaako mango mari gargeerimen. Sarrah wuli max, Yallih malaykatti alle yemeeteyaako Filippoosuk wuli saxrat araxalle yadaw akah warishe. Filippoos amaa araxalle adiik lel wuli Itobbiyaako yemeete naba mas-uul karrossak adii yuble. Quddus kin Ufayi lel Filippoosuk yedeeh ta xiyawtoolih waanisho akah warishe.

{{https://api.unfoldingword.org/obs/jpg/1/en/360px/obs-en-45-08.jpg?direct&}}

Filippoos wuli karrossah kab-yerhxe gedda, wuli Itobbiyah xiyawti nabi Isayas yuktubeh yinemko aqhriik yoobbe. Amaa xiyawti: “Ciidoyta balih yagdafoona kaa beyen, usuk lel ciidotta balih sik-yerhxe. Walaa inki kalima marhxinna. Umaatih kaa yibbirhiin, kaa gantah mixishmatinnooni. Kaa yigdifin” yerhxeh yiqhriye.”

{{https://api.unfoldingword.org/obs/jpg/1/en/360px/obs-en-45-09.jpg?direct&}}

Filippoos amaa Itobbiyaytok: "Ta aqhrii tanitom kodde oobaa tane?" yeh kaa essere. Amaa Itobbiyatti: "Maale. Akkinnanti yoh ashrixekkah afhamo mirhiica. Amowaaki ku beezza yi agaagalle defee. Isayas ishi sabbatah yuktubem kinni walla aketti sabbataha?" yeh eldeheye.

{{https://api.unfoldingword.org/obs/jpg/1/en/360px/obs-en-45-10.jpg?direct&}}

Filippoos amaa Itobbiyattoh Isayas Yeesus zacabah yuktubem akah warishe. Filippoos Yeesus zacabah mece ware akah warisho ciloh aki kutuub yakkeedo yetneefece.

{{https://api.unfoldingword.org/obs/jpg/1/en/360px/obs-en-45-11.jpg?direct&}}

Filippoos kee amaa Itobbiyatto inkidde araxalle adiik wuli layelle yemeetin. Amaa Itobbiyatti: "Ubul! Talle laye tane! Anthammaqho haye?" yerhxe. Amaa karrossa beyatiyak lee daw-ishishe.

{{https://api.unfoldingword.org/obs/jpg/1/en/360px/obs-en-45-12.jpg?direct&}}

Sarrah, inkoh layedde oobeniyaako, Filippoos amaa Itobbiyatto yiythimmiqhe. Usun amaa layeko yewciinik sarrah, Quddus kin Ufayi Filippoos uqhuc-isheyaako akuula usuk Yeesus zacabah xiyawlih alle zindhdhiimaa yinelle kaa beye.

{{https://api.unfoldingword.org/obs/jpg/1/en/360px/obs-en-45-13.jpg?direct&}}

Amaa Itobbiyatti Yeesus yeerhegemih xedenak ishi dik-hi gabolle yedee.

//Quddus kin Kitaabhi zanta:  Fartottit hi Abittot 6:8-8:5; 8:26-40//

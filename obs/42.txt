====== 42. Yeesus Carshe Fanah Gaxa  ======

{{https://api.unfoldingword.org/obs/jpg/1/en/360px/obs-en-42-01.jpg?direct&}}

Yeesus rabiiko ugute max, kaa darasaako lamma wuli dhaye katama fanah adii yinin. Usun gerhak lel Yeesusulle tekkemidde haasawak yinin. Usun usuk Masiix kii yineh yakko attiminniik yiniinimko laakin usuk rabe. Amaa sayyo lel usk kaddih ufaalih yanem warishen. Aymih yaaminiinim lel sorheenih yinin.

{{https://api.unfoldingword.org/obs/jpg/1/en/360px/obs-en-42-02.jpg?direct&}}

Yeesus tenadde kab-yerhxeyaako tenlih gerho erherhishe. Usun laakin kaa maysharhaarhaginnooni. Usuk aymidde haasawka sugeenim ten essereyaako, usun ta tillaabe dago lellecidde Yeesus zacabah tekke bexsishsha xaaja akah warishen. Usun aalih waanishaa yiniinim wuli gerhenta Yerusaalemille tekkem sorhaya yekkelin.

{{https://api.unfoldingword.org/obs/jpg/1/en/360px/obs-en-42-03.jpg?direct&}}

Sarrah Yeesus Yallih waani Masiix sabbatah ayim tarhxem akah warishe. Masiix waaxelsiito kee rabo kinam, maddaxit lellec lel uguto kinam tamaa nobowa yerhxiinih yininiya ten duhsuuse. Amaa lamma xiyawti defeyoona alle yixiggiriinih yinin katama gufen gedda baarho dhumte.

{{https://api.unfoldingword.org/obs/jpg/1/en/360px/obs-en-42-04.jpg?direct&}}

Amaa lamma xiyawti Yeesus amaa bar tenlih yadaw kaa yiczimin. Usuk lel tenlih yedee. Dirar beetoona yinqirribin gedda lel Yeesus folottat kinnas yooqhoceyaako Yallah xamde yaddebbeyaako yigdile. Akkanih lel Yeesus kinam kaa yeysherheerhegin. Amaa waqhte laakin ten nifko yelee.

{{https://api.unfoldingword.org/obs/jpg/1/en/360px/obs-en-42-05.jpg?direct&}}

Amaa lamma labhatti sinne-sinneh: "Amaati Yeesus kii yine! Amaymih kinni warak Yallih waani noh yishrixe gedda afcaado nodde bololaa tinem!" yerhxin. Akkanih lel Yerusaalem fanah gaxen. Gaxen gedda amaa darasak: "Yeesus wafaalih yane. Nanu kaa nuble!" yerhxin.

{{https://api.unfoldingword.org/obs/jpg/1/en/360px/obs-en-42-06.jpg?direct&}}

Amaa darasa waanishak, Yeesus gar-heeko amaa caredde tenalle yemeeteh: "Salaam sinah yakko!" ake. Amaa darasa wuli jinnetta kaa yekkelin, Yeesus laakin: "Aymih mashshittaanah shakkittaanam? Ubula yi gabub kee yi lakuk. Junuun yoyya balik nabse male. Jinnetta makinam ten yayballaw lel akkinnan bettimtam akah yaxawna ten essere. Alaye caasatto akah yoxynih lel beete. .

{{https://api.unfoldingword.org/obs/jpg/1/en/360px/obs-en-42-07.jpg?direct&}}

Yeesus: "Yi zacabah Yallih waanidde tunkuttubeh tanem inkoh takmalo alle tanem sinah warisheh iniyo" ake. Yallih waani yafhamoona ciloh lel xangal akah faake. Usuk: "Dherh muddah, Masiix waaxelsiito kee rabo kinam, maddaxit max lel rabiiko uguto kinam tunkuttubeh tine.

{{https://api.unfoldingword.org/obs/jpg/1/en/360px/obs-en-42-08.jpg?direct&}}

"Ten zambi akah xabbiimo ciloh ummanti yataabo alle tanem yi darasa warishoona kinoonim gantah kutuubudde tunkuttubeh tane. Tayim lel Yerusaalemko erherhisheenih umbuka xiyawhi kishoshulle adiik aboona kinon. Atin tayimhi shohoda kitin" yerhxe.

{{https://api.unfoldingword.org/obs/jpg/1/en/360px/obs-en-42-09.jpg?direct&}}

Ta tillaabe marootom iggidiyadde, Yeesus ishi darasah mango waqhte yumbulluwe. Wuli gedda, inki waqhtelle wuli 500 xiyawtiyah yakkeedo yumbulluweh yine! Usuk wofaalih yinem ishi darasa mango araxah ten yuybulluweh Yallih nigsinnah zacabah ten yuyduruse.

{{https://api.unfoldingword.org/obs/jpg/1/en/360px/obs-en-42-10.jpg?direct&}}

Yeesus ishi darasak: "Umbuka carshe kee baarhoh mas-uuliya yoh tomxowweh tane. Amaydo, aduwantaaki inkoh ta anu sin eemereh aniyom aboona ten tuydurusiinih, umbuka xiyawhi kishosh katattaynit yakkoona Abba, Barha kee Quddus kin Ufayih migacalle ten iythimmiqhanta. Anu umman gedda sin annaw kiyom lel izzikkiranta" ake.

{{https://api.unfoldingword.org/obs/jpg/1/en/360px/obs-en-42-11.jpg?direct&}}

Yeesus rabiiko ugutemko marootom lellectiyak sarrah, ishi darasak: "Quddus kin Ufayi sinalle yemeeteyaako Yabba xayla sinah yaxayem fanah Yerusaalemille suganta" ake. Sarrah Yeesus carshelle koreyaako, darur ten intitko kaa sucuse.  Yeesus umbukaahim yaxkamo Yallahi mizgi gabooko defeyeh yane.

â€‹Quddus kin kitaabhi zanta: Maatiyoos// 28:16-20; Maariqqoos 16:12-20; Luqqaas 24:13-53; Yohannis 20:19-23; Abittot 1:1-11//

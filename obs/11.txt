====== 11. Faasiga ======

{{https://api.unfoldingword.org/obs/jpg/1/en/360px/obs-en-11-01.jpg?direct&}}

Yalli lel amaa Fircawun Israa-eel xiyaw natsah yadawna ten xabo xinemko, umbuka Masri xiyaw kee bahayimko lab riish akko yagdafo kinam kaa asuuse. Fircawun tayim yoobbe hanik yaamano kee Yalla yaabbo xine.

{{https://api.unfoldingword.org/obs/jpg/1/en/360px/obs-en-11-02.jpg?direct&}}

Yalli lel inkoh kayyah yeemene marih riish akah raacisha arax abe. Umman dik lel muluu kin ciidotta dooreenih yarxadoona alle tine.

{{https://api.unfoldingword.org/obs/jpg/1/en/360px/obs-en-11-03.jpg?direct&}}

Yalli Israa-eel xiyawak amaa ciidottih biilo sinni carafak hayniyaako gabalaceenih amaa xazo soleenih muluxinnixe cagunko aben qichchachlih beetoona akah warishe. Amayim beeteenik sarrah lel Masriikohi muucuh yanqarraboona akah warishe.

{{https://api.unfoldingword.org/obs/jpg/1/en/360px/obs-en-11-04.jpg?direct&}}

Israa-eel xiyaw lel tamaa Yalli aboona akah ten yeemereekah aben. Barti abrhah lel Yalli muluu Masrille yadiyeedo umbuka riish yigdife.

{{https://api.unfoldingword.org/obs/jpg/1/en/360px/obs-en-11-05.jpg?direct&}}

Umbuka Israa-eel xiyaw sinni carafakke biilo lii yinin, amaymih lel Yalli amaa carwa xabeh akko tillaabe. Amadde tinem lel inkoh nagaadde raacen. Usun lel amaa ciidottih biilohi sabbatah nagaadde raacen.

{{https://api.unfoldingword.org/obs/jpg/1/en/360px/obs-en-11-06.jpg?direct&}}

Masri xiyaw laakin Yallah maamaninnooni, Yalli yerhxem lel maabinnooni. Amaymih Yalli ten carwa xabeh akko mitillaabinna. Yalli inkoh Masri xiyaw riish yigdife.

{{https://api.unfoldingword.org/obs/jpg/1/en/360px/obs-en-11-07.jpg?direct&}}

Masri xiyaw riishosh inkoh raben. Xabshedde yinetiih riishko aykee Fircawun riish fanah inkoh raben. Masrille mango mari xazan sabbatah inkoh weecen.

{{https://api.unfoldingword.org/obs/jpg/1/en/360px/obs-en-11-08.jpg?direct&}}

Amaa baradde lel, Fircawun Moosa kee Ahaaroonuh deecimeh: "Israa-eel xiyaw bishshitteenih kadookoh aduwanta!" akye. Masri xiyaw yakkeedo Israa-eel xiyaw akkanih yadawna akah warishen.

//Quddus kin Kitaabhi zanta: Muuca 11:1-12:32//

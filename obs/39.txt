====== 39. Yeesus yammirmire ======

{{https://api.unfoldingword.org/obs/jpg/1/en/360px/obs-en-39-01.jpg?direct&}}

Amaa geedi barti abrha kii yine. Amaa caskar Yeesus yibbirhiinih amaa naba qashshi kaa yamarmaro kaa fanah beyen. Bithroos lel caazalle mirixtaako ten katattaa yine. Yeesus caredde orbishen gedda, Bithroos irolle raaceyaako wuli giralle lalace.

{{https://api.unfoldingword.org/obs/jpg/1/en/360px/obs-en-39-02.jpg?direct&}}

Amaa carih addadde, Yahuud naba mari Yeesus yimirmirin. Kaa sabbatah zirabbitta zirabti shohodaako lel mango mara baaheenih yinin. Yakko kibah ten waani sitta taatukem kii tinemhi sabbatah, Yahuud naba mari Yeesusuk walaa inki cagab adde yaysabatoona mirhiicinnooni. Yeesus walaa inkim marhxinna.

{{https://api.unfoldingword.org/obs/jpg/1/en/360px/obs-en-39-03.jpg?direct&}}

Abayshimalle, amaa naba qashshi Yeesusko nifidde kulux-akeh: "Noh warish, atu yane Yallih Barha kin Masiix kito?" ake.

{{https://api.unfoldingword.org/obs/jpg/1/en/360px/obs-en-39-04.jpg?direct&}}

Yeesus: "Yoo kiyo. Yallaalih defeyeh carsheeko amiitik lel yi tabloona kitin" ake. Amaa naba qashshi kurah sara ishelle candhishak amaa diin naba marak wac-yerhxeyaako: "Kamboh aki shahoda ni mifarhshishsha! 'Yallih Barha kiyo' arhxik lel sinneh toobbiinih tanin. Sin firdi ayim kinni?" yerhxe.

{{https://api.unfoldingword.org/obs/jpg/1/en/360px/obs-en-39-05.jpg?direct&}}

Yahuud naba mari amaa naba qashshek inkoh: "Rabi akah eedda!" aken. Sarrah, Yeesusko nif akko alifeenih, thuf alle yerhxiinih kaa yootokiniyaako alle tsaggarowen.

{{https://api.unfoldingword.org/obs/jpg/1/en/360px/obs-en-39-06.jpg?direct&}}

Bithroos irolle ten ilaalak lel wuli casbentö kaa tubleyaako: "Atu gantah Yeesuslih tinito" akte. Bithroos lel buurh-ishite. Sarrah wuli barhä lel amaa ginah terhxe gedda Bithroos malammih buurh-ishite. Abayshimalle, amaa xiyaw: "Inkoh Galiilaako kitiinimhi sabbatah atu gantah Yeesuslih tinitom naarhige" aken.

{{https://api.unfoldingword.org/obs/jpg/1/en/360px/obs-en-39-07.jpg?direct&}}

Sarrah Bithroos: "Anu ta xiyawto aarhigeh ekkemko Yalli yoh yaamo!" yeh dhiiwite. Akkanih lel wuli dor-hotti andhaxe gedda, Yeesus ufkun-yeh Bithroosudde kulux-yerhxe.

{{https://api.unfoldingword.org/obs/jpg/1/en/360px/obs-en-39-08.jpg?direct&}}

Bithroos yedeyeyaako sirii ginah weece. Amayimkehi fanah lel Yahuuda, Yahuud naba mari Yeesus rabih kaa yifridiinim yuble. Yahuuda qadabah yemmeegeyaako yedeeh ishe yigdife.

{{https://api.unfoldingword.org/obs/jpg/1/en/360px/obs-en-39-09.jpg?direct&}}

Malammit max dhaxiine, amaa Yahuud naba mari Yeesus Roomaati ammaxadaari kin Pilaaatos fanah kaa baahen. Usun Pilaaatos Yeesusuk cagab wanna akkabeh rabih kaa yafrado kinni yittiminniinih yiniinim. Pilaaatos Yeesusuk: "Atu Yahuud nugus kitoho?" yeh kaa essere.

{{https://api.unfoldingword.org/obs/jpg/1/en/360px/obs-en-39-10.jpg?direct&}}

Yeesus: "Atu gantah teh tanito, yi nigsinna laakin baarhot nigsinna maki. Kii tineh takkeedo yi khaddamte yoh dhibbaye dhaarhen. Ta baarholle emeetem Yallih sabbatah rumma warisho bisa kinni. Rumma akxininnanti lel yi yaabbe. Bithroos lel: "Aymti rumma?" yeh kaa essere.

{{https://api.unfoldingword.org/obs/jpg/1/en/360px/obs-en-39-11.jpg?direct&}}

Pilaaatos Yeesuslih waanishek sarrah irolle yewceh amaa teketteh tine xiyawak: "Ta xiyawtodde walaa inki cagab adde migeyinniyo" ake. Amaa Yahuud naba mara kee amaa xiyaw: "Kaa takar!" yeenih andhaxen. Pilaaatos lel: "Usuk cagab male" yeh alle deheye. Amaa gedda inkinnah awwalko ziyaada wac-yeenih andhaxen. Sarrah Pilaaatos maddaxit gedda: "Usuk cagab male!" yerhxe.

{{https://api.unfoldingword.org/obs/jpg/1/en/360px/obs-en-39-12.jpg?direct&}}

Pilaaatos amaa xiyaw cigirigir abaanamko mashshiiteh, kaa caskar Yeesus takaroona yensemeemece. Roomaati xiyawhi caskar lel Yeesus khormaajah yootokiinih wuli nugus gamde kee keenanko siraaxime nugus qoobic amokke akko hayen. "Ubula, Yahuud Nugus!" yeenih lel alle tsaggarowen.

//Quddus kin Kitaabhi zanta: Maatiyos 26:57-27:26; Markos 14:53-15:15; Luukas 22:54-23:25; Yohannis 18:12-19:16//

====== 21. Yalli Masiix Yaxaw Cahde Saa ======

{{https://api.unfoldingword.org/obs/jpg/1/en/360px/obs-en-21-01.jpg?direct&}}

Tmaa erhedhdhooko, Yalli Masiix dhirhiyo yixiggire. Erherh Masiix cahdi Adam kee Xaawalle yemeete. Yalli tamaa caroorat amo yabarchaqho le Xaawat zurriyatti yaabako kinamah cahde saye. Amaa Xaawa doolabte caroora lel sheethan kii yine. Amaa cahdi macna lel Masiix Sheethan sittadde yascaro kinam kii yine.

{{https://api.unfoldingword.org/obs/jpg/1/en/360px/obs-en-21-02.jpg?direct&}}

Yalli Abraahimih kaa araxah umbuka xiyaw baraka geyoona kinoonimih cahde akah saye. Ta baraka lel niiroh Masiix yamiite gedda kaamil takko kii yine. Usuk lel xiyaw umbuka xiyawhi cayna caalamalle taneya gargeerimoona ten dhicshiisho kii yine.

{{https://api.unfoldingword.org/obs/jpg/1/en/360px/obs-en-21-03.jpg?direct&}}

Yalli Moosah niiroh aki kayyah higgidin nabii baaho kinamah cahde akah sayeh yine. Tayim Masiix sabbatah sarrah aki gedda yakko le cahde kii yine.

{{https://api.unfoldingword.org/obs/jpg/1/en/360px/obs-en-21-04.jpg?direct&}}

Yalli Dawuduh kaa zurriyaako wuliti ummangedda Yallih xiyawah nugus yakko kinamah cahde akah sayeh yine. Tayim lel Masiix Dawud zurriyaako wulitiya yakko kinamhi macna leya.

{{https://api.unfoldingword.org/obs/jpg/1/en/360px/obs-en-21-05.jpg?direct&}}

Nabii Ermiyaas araxah abeh Yalli cusub cahde abo kii yine, laakin amaa cahdi Yallih Israa-eellih Siinalle abe cahde balih yakko maki. Cusub Cahdi lel Yalli xiyaw afcaadodde sercat yaktabo, xiyaw Yalla nif kee nifih yabloona/yaarhagoona usun kaa xiyaw yakkoona, Yalli lel ten zabe alle xabo kii yine. Masiix lel amaa Cusub Cahde erherhisho kii yine.

{{https://api.unfoldingword.org/obs/jpg/1/en/360px/obs-en-21-06.jpg?direct&}}

Yalli ambiya yakkeedo Masiix nabii, qashshe kee nugus yakko kinam yerhxiinih kinon. Nabii akyaanam Yallih waani yaabbeyaako Yallih waani xiyawah warishatiya kinni. Tamaa Yalli dhirhiyo cahde akah sayeti lel naqhuus hin nabii yakko kii yine.

{{https://api.unfoldingword.org/obs/jpg/1/en/360px/obs-en-21-07.jpg?direct&}}

Israa-eliyuun qashshit ten zambih maqhtsactih xiyaw idhdhadde Yallah sadaqha abaa yinin. Qashshit xiyawah yakkeedo Yalla dhaacita yinin. Amaa Masiix lel naqhuus hin naba qashshe ishi nabse Yallah yasaddaqho leya kii yine.

{{https://api.unfoldingword.org/obs/jpg/1/en/360px/obs-en-21-08.jpg?direct&}}

Nugus lel wuli nigsinnat nugus yekkeh xiyaw afridii yine. Amaa Masiix lel amaa ishi abo kin Dawud kurselle defeyo le nugus kii yine. Usuk Umbuka caalamalle umman geddah reezeyaako meceetih yifrideh xaqhqhi firde yaxaw kinni.

{{https://api.unfoldingword.org/obs/jpg/1/en/360px/obs-en-21-09.jpg?direct&}}

Yallih nobowa Masiix sabbatah mangum takko kinni yeenih yinin. Nabii Malaaki Masiix amiitekkah naba Nabii yamaato kinam yookomeh yerhxeh yine. Nabii Issiyaas lel Masiix wuli barhäk tane barhäako yaabako kinam warisheh yine. Nabii Mikah lel Masiix Beetlexem akan katamalle yaabako kinam warisheh yine.

 {{https://api.unfoldingword.org/obs/jpg/1/en/360px/obs-en-21-10.jpg?direct&}}

Nabii Issiyaas Masiix Galiilalle defeyeyaako tixzine xiyawah yayrahaw kee tindhibbirhemih xurriya baaheyaako timxibbishem yayyaaco kinam warisheh yine. Usuk gaxisheh Masiix laxutte xiyaw kee cokka hin mara, tablo tantam, waanishsho tantam, amayim balih tadaw tantam uruso minam warisheh yine.

{{https://api.unfoldingword.org/obs/jpg/1/en/360px/obs-en-21-11.jpg?direct&}}

Nabii Issiyaas Masiix walaa inki sabab hinnim yamnaccabo kee xinnitimo kinam yakkeedo warisheh yine. Aki nobowa yakkeedo tamaa kaa yagdife mari kaa saralle qumaar digiroona kinoonim kee kaa kaxantooli kaa yasxaw kinam warisheenih yinin. Nabii Zakkariyaas lel amaa kaa kaxantooli Masiix yosxoyemih soddom tacriifatiya akah tamxawo kinam yookomeh warisheh yine.

{{https://api.unfoldingword.org/obs/jpg/1/en/360px/obs-en-21-12.jpg?direct&}}

Nobowa Masiix aaginah rabo kinam warisheenih yinin. Nabii Issiyaas xiyaw Masiixille thuf alle yarhxoona, alle digiroona kee kaa yaatakoona kinoonim warisheh yine. Umaaniiko inkim maabinna hanik, kaa fiirishoona kee naba cazaab kin waaxeltah rabo kinam warisheh yine.

{{https://api.unfoldingword.org/obs/jpg/1/en/360px/obs-en-21-13.jpg?direct&}}

Nabowa, Masiix walaa inki nuqhuus hin zambe male yakko kinam yerhxiinih yinin. Aki xiyawhi zambeh lel maqhtsacti kabbaato kii yine. Tayimhi sabbatah lel Masiix yaxirmichem Yallih farhi kii tine.

{{https://api.unfoldingword.org/obs/jpg/1/en/360px/obs-en-21-14.jpg?direct&}}

Nobowa amaa Masiix rabo kinam kee Yalli rabiiko kaa uguso kinam yerhxiinih kinon. Masiix rabi kee kaa ugutuh Yalli zambi-wannunhi gargerti ishi xagara yiskimileyaako Cusub Cahde erherhisho kii yine.

{{https://api.unfoldingword.org/obs/jpg/1/en/360px/obs-en-21-15.jpg?direct&}}

Yalli nobowa Masiix zacabah mango xaaja ten yuybulluwe, Masiix laakin amaa ambiyaako walaa inketti waqhtedde maamaatinna. Tamaa ambiya yerhxiinimko sarroorimattiyaako sarralle 400 iggidiyaako ziyaada kale gedda, amaa ishi xaqqi waqhtedde, Yalli Masiix ta caalamalle dhirhiye.

//Quddus kin kitaabhi zanta: Erhedhdho 3:15; 12:1-3; Ware 18:15; 2 Saamiyeel 7; Ermiyaas 31; Issiyaas 59:16; Daaniyeel 7; Malaaki 4:5; Issiyaas 7:14; Mikah 5:2; Issiyaas 9:1-7; 35:3-5; 61; 53; Horra 22:18; 35:19; 69:4; 41:9; Zakkariyaas 11:12-13; Issiyaas 50:6; Horra16:10-11//

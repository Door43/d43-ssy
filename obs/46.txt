====== 46. Pawloos Kishtaanita ======

{{https://api.unfoldingword.org/obs/jpg/1/en/360px/obs-en-46-01.jpg?direct&}}

**Saawol ** amaa Istifaanos tigdife xiyawhi sara dhawrhe cindha gombo kii yine. Yeesusuh aaminii miyinemhi sabbatah Yaamine marah aazii yine. Yerusaalemille care careh yadiyeh saymara kee labmara yabbirheyaako asxibishii yine. Naba qashshi lel **Demaasqa ** fanah yedeeh amalle tine Kishtan yibbirheh Yerusaalem fanah baaho izne akah yoxoye.

{{https://api.unfoldingword.org/obs/jpg/1/en/360px/obs-en-46-02.jpg?direct&}}

**Saawol ** Demaashqa fanah adiik, caranko ifi alle ifisheyaako baarholle rade. Saawol akkinnanti: "Saawol! Saawol! Aymih yi azii tanito?" yarhxeya yoobbe. Saawol lel: "Miyatto kito, Mucallimo?" yeh kaa essere. Yeesus: "Anu Yeesus kiyo. Atu yi azii tanito!" yeh aldeheye.

{{https://api.unfoldingword.org/obs/jpg/1/en/360px/obs-en-46-03.jpg?direct&}}

Saawol ugute gedda, yablo mirhiicinna. Kaa soxoba Demaashqa fanah kaa taatishen. Saawol adooxa lellec walaa mibeetinna, maacabinna.

{{https://api.unfoldingword.org/obs/jpg/1/en/360px/obs-en-46-04.jpg?direct&}}

Demaashqalle Canaaniya akyarhxin darasatti yine. Yalli: "Saawol adde yane care fanah aduu. Usuk yablo ciloh lel ishi gabub alle haa" ake. Canaaniya laakin: "Maddara, usuk yaamine mara aaginah yeezeem oobbeh aniyo" ake. Yalli: "Aduu! Yi migac Yahuudn kee aki xiyawhi kishosh warisho kayya dooreh aniyo. Usuk yi migacah mango xaajah yamcazzabo kinni" yeh eldeheye.

{{https://api.unfoldingword.org/obs/jpg/1/en/360px/obs-en-46-05.jpg?direct&}}

Amaymih, Canaaniya yedeyeyaako ishi gabub Saawolulle hayeh: "Tamaa araxadde kolle yemeete Yeesus, atu malammih tablo dhicteyaako Quddus kin Ufayeh tammaago ciloh yi dhirhiyeh yane" ake. Saawol lel akkanih malammih yablo dhiiceh, Canaaniya kaa yiythimmiqhe. Sarrah Saawol dago folo beeteh kaa xayli akah gaxe.

{{https://api.unfoldingword.org/obs/jpg/1/en/360px/obs-en-46-06.jpg?direct&}}

Amalle anim lel, Saawol amaa Demaashqalle tine Yahuuduk: "Yeesus Yalllih Barha kinni!" yeh ten yaydaraso erherhishe. Amaa yaamine mara yaylaw farhaa yine Saawol gantah kado Yeesusuh yeemenem amaa Yahuuduh mangum cibra akah tekke! Saawol Yahuudlih Yeesus Masiix kinamah aalih yenkeexede.

{{https://api.unfoldingword.org/obs/jpg/1/en/360px/obs-en-46-07.jpg?direct&}}

Mango maxak sarrah, Yahuud Saawol yagdafoona yixiggirin. Kaa yagdafoona ciloh lel amaa katamat carufulle kaa macalsiita mara hayen. Saawol laakin amaa xagara yoobbeyaako kaa kaxantoolit kudo kaa xaten. Wuli bar amaa katamat qaanaako jambiilidde kaa hayeenih kaa oobishen. Saawol Demaashqaako kudek sarrah, Yeesus sabbatah dhuguuguluh zidhdhiime.

{{https://api.unfoldingword.org/obs/jpg/1/en/360px/obs-en-46-08.jpg?direct&}}

Saawol amaa darasa geyo Yerusaalem yedee, usun laakin akko mashshiiten. Wuli Barnabaas akyarhxin yaaminetii Saawol amaa katattaynit fanah kaa beyeyaako, usuk aaginah Yeesus zacabah Demaashqalle zidhdhiimem akah warishe. Amaymik sarrah, amaa darasa Saawol kabbaaten.

{{https://api.unfoldingword.org/obs/jpg/1/en/360px/obs-en-46-09.jpg?direct&}}

Wuli yaamine mari Yerusaalemko aziyat mashshih kuddeya lel **Antiyokti ** katama fanah yedeynih amalle Yeesus zacabah zidhdhiimen. Amaa Antiyokulle tinem lel mangih Yahuud kii miyiniini, laakin erherhih tenko mango mari yaamine mara yekkin. Barnabaas kee Saawol amaa yaamine mara ziyaada Yeesus zacabah ten yaydarasoona kee amaa kaniisa yasqawwawna amakke yedeyin. Amaa Antiyokulle bisa kinni erherhih yaamine marak "Kishtan" akyeenim.

{{https://api.unfoldingword.org/obs/jpg/1/en/360px/obs-en-46-10.jpg?direct&}}

Wuli max, amaa Antiyokti Kishtan asoomi kee assilliik, Quddus kin Ufayi: "Barnabas kee Saawol anu aboona akah ten deecime ciyyo aboonaaki yoh barhishanta" akye. Amaa gedda, amaa Antiyokti Kishtan Barnabaas kee Saawoluh dhaaco akah abeenih sinni gabub alle oobishen. Sarrah aki baarholle Yeesus zacabah zidhdhiimeenih mece ware faax-ishoona ten dhirhiyen. Barnabaas kee Saawol lel mango aki kishoshti xiyaw yuydurusiinih, mango mari Yeesusuh yeemenin.

//Quddus kin kitaabhi zanta: Abittot 8:3; 9:1-31; 11:19-26; 13:1-3//

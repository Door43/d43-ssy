====== 46. Pawloos kishtaanita ======

{{https://api.unfoldingword.org/obs/jpg/1/en/360px/obs-en-46-01.jpg?direct&}}

Shaa-uul amaa Istifaanos tigdife xiyawhi sara dhawrhe gufaa kii yine. Yeesusuh aaminii miyinemhi sabbatah Yaamine marah aazii yine. Yerusaalemille care careh yadiyeh saymara kee labmara yabbirheyaako asxibishii yine. Naba qashshi lel Demaashqa fanah yedeeh amalle tine Kishtan yibbirheh Yerusaalem fanah baaho izne akah yoxoye.

{{https://api.unfoldingword.org/obs/jpg/1/en/360px/obs-en-46-02.jpg?direct&}}
Shaa-uul Demaashqa fanah adiik, caranko ifi alle ifisheyaako baarholle rade. Shaa-uul akkinnanti: "Shaa-uul! Shaa-uul! Aymih yi azii tanito?" yarhxeya yoobbe. Shaa-uul lel: "Miyatto kito, Mucallimo?" yeh kaa essere. Yeesus: "Anu Yeesus kiyo. Atu yi azii tanito!" yeh aldeheye.

{{https://api.unfoldingword.org/obs/jpg/1/en/360px/obs-en-46-03.jpg?direct&}}

Shaa-uul ugute gedda, yablo mirhiicinna. Kaa soxoba Demaashqa fanah kaa taatishen. Shaa-uul adooxa lellec walaa mibeetinna, maacabinna.

{{https://api.unfoldingword.org/obs/jpg/1/en/360px/obs-en-46-04.jpg?direct&}}

Demaashqalle Anaaniyas akyarhxin darasatti yine. Yalli: "Shaa-uul adde yane care fanah aduu. Usuk yablo ciloh lel ishi gabub alle haa" ake. Anaaniyas laakin: "Mucallim, usuk yaamine mara aaginah yeezeem oobbeh aniyo" ake. Yalli: "Aduu! Yi migac Yahuud kee aki xiyawhi kishosh warisho kayya dooreh aniyo. Usuk yi migacah mango xaajah yamcazzabo kinni" yeh eldeheye.

{{https://api.unfoldingword.org/obs/jpg/1/en/360px/obs-en-46-05.jpg?direct&}}

Amaymih, Anaaniyas yedeyeyaako ishi gabub Shaa-uululle hayeh: "Tamaa araxadde kolle yemeete Yeesus, atu malammih tablo dhicteyaako Quddus kin Ufayeh tammaago ciloh yi dhirhiyeh yane" ake. Shaa-uul lel akkanih malammih yablo dhiiceh, Anaaniyas kaa yiythimmiqhe. Sarrah Shaa-uul dago folo beeteh kaa xayli akah gaxe.

{{https://api.unfoldingword.org/obs/jpg/1/en/360px/obs-en-46-06.jpg?direct&}}

Amalle anim lel, Shaa-uul amaa Demaashqalle tine Yahuuduk: "Yeesus Yalllih Barha kinni!" yeh ten yaydaraso erherhishe. Amaa yaamine mara yaylaw farhaa yine Shaa-uul gantah kado Yeesusuh yeemenem amaa Yahuuduh mangum cibra akah tekke! Shaa-uul Yahuudlih Yeesus Masiix kinamah aalih yenkeexede.

{{https://api.unfoldingword.org/obs/jpg/1/en/360px/obs-en-46-07.jpg?direct&}}

Mango maxak sarrah, Yahuud Shaa-uul yagdafoona yixiggirin. Kaa yagdafoona ciloh lel amaa katamat carufulle kaa macalsiita mara hayen. Shaa-uul laakin amaa xagara yoobbeyaako kaa kaxantoolit kudo kaa xaten. Wuli bar amaa katamat qaanaako jambiilidde kaa hayeenih kaa oobishen. Shaa-uul Demaashqaako kudek sarrah, Yeesus sabbatah dhuguuguluh warroyshe.

{{https://api.unfoldingword.org/obs/jpg/1/en/360px/obs-en-46-08.jpg?direct&}}

Shaa-uul amaa darasa geyo Yerusaalem yedee, usun laakin akko mashshiiten. Wuli Barnabaas akyarhxin yaaminetii Shaa-uul amaa fartottit fanah kaa beyeyaako, usuk aaginah Yeesus zacabah Demaashqalle warroyshem akah warishe. Amaymik sarrah, amaa darasa Shaa-uul kabbaaten.

{{https://api.unfoldingword.org/obs/jpg/1/en/360px/obs-en-46-09.jpg?direct&}}

Wuli yaamine mari Yerusaalemko aziyat mashshih kuddeya lel Antaakhiyaati katama fanah yedeynih amalle Yeesus zacabah warroyshen. Amaa Antaakhiyalle tinem lel mangih Yahuud kii miyiniini, laakin erherhih tenko mango mari yaamine mara yekkin. Barnabaas kee Shaa-uul amaa yaamine mara ziyaada Yeesus zacabah ten yaydarasoona kee amaa kaniisa yasqawwawna amakke yedeyin. Amaa Antaakhiyalle bisa kinni erherhih yaamine marak "Kishtan" akyeenim.

{{https://api.unfoldingword.org/obs/jpg/1/en/360px/obs-en-46-10.jpg?direct&}}

Wuli max, amaa Antaakhiyaati Kishtan asoomi kee assilliik, Quddus kin Ufayi: "Barnabas kee Shaa-uul anu aboona akah ten deecime ciyyo aboonaaki yoh barhishanta" akye. Amaa gedda, amaa Antaakiyaati Kishtan Barnabaas kee Shaa-uuluh dhaaco akah abeenih sinni gabub alle oobishen. Sarrah aki baarholle Yeesus zacabah warroysheenih mece ware faax-ishoona ten dhirhiyen. Barnabaas kee Shaa-uul lel mango aki kishoshti xiyaw yuydurusiinih, mango mari Yeesusuh yeemenin.

//Quddus kin Kitaabhi zanta: Fartottit hi Abittot 8:3; 9:1-31; 11:19-26; 13:1-3//

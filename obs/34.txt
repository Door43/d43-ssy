====== 34. Yeesus Aki Zanta Warisha ======

{{https://api.unfoldingword.org/obs/jpg/1/en/360px/obs-en-34-01.jpg?direct&}}

Yeesus Yallih nigsinnah zacabah mango aki zantat warishe. Masalan, Usuk yerhxe: "Yallih nigsinna wuli akkinnanti ishi dhagedde yizriye adratto balih kinni. Adratti lel umman zaraako cindhatiya kinam taarhigin.

{{https://api.unfoldingword.org/obs/jpg/1/en/360px/obs-en-34-02.jpg?direct&}}

Amaa adratto carsimta gedda amaa dhagedde yane xorhko tanabeh, kimbir gantah yamiiteh xakukukke akko yacrufem takke."

{{https://api.unfoldingword.org/obs/jpg/1/en/360px/obs-en-34-03.jpg?direct&}}

Yeesus aki zanta warisha: "Yalli nigsinna tamaa numa folo akkabto cagunudde sittadde yakmilendah hayte aras balih kinni.

{{https://api.unfoldingword.org/obs/jpg/1/en/360px/obs-en-34-04.jpg?direct&}}

Yallih nigsinna akkinnanti ishi dhagedde yoocore gadda balih kinni. Aki xiyawti amaa gadda geyah lel malaamih yaacure. Xedenih yemmeegeh lel yedeyeyaako lii yinem inkoh yaabixeh amaa solaadih amaa dhage dhaame.

{{https://api.unfoldingword.org/obs/jpg/1/en/360px/obs-en-34-05.jpg?direct&}}

Yallih nigsinna limo naba undhudhdha balih kinni. Undhurhti bacashaara tee geya gedda, lem inkoh yaabixeh amaa solaadih teya dhaama.

{{https://api.unfoldingword.org/obs/jpg/1/en/360px/obs-en-34-06.jpg?direct&}}

Sarrah Yeesus sinni mece ciyyoh taamineh aki mara ilactamhi zanta warishe. Usuk: "Lamma xiyawti yassallawna Maqhdas care yedeyin. Tenko wuliti gibre yaskatte kii yine, wuliti lel diina manabotta kii yine.

{{https://api.unfoldingword.org/obs/jpg/1/en/360px/obs-en-34-07.jpg?direct&}}

Amaa diin manabotti ta ginah dhaaco abe: 'Ko yi Rabbiyo, anu tamaa zambi-wannun, garaacen, xaqqe abinnixem, tazniyem, hido lel too gibre yaskatti balih makiyomuh xamde koh takko.

{{https://api.unfoldingword.org/obs/jpg/1/en/360px/obs-en-34-08.jpg?direct&}}

Masalan, anu baxuurodde lamma gedda asoomeh inkoh geya solaadi kee nuwaako lel taman-ya af akko ayyaace' yerhxe.

{{https://api.unfoldingword.org/obs/jpg/1/en/360px/obs-en-34-09.jpg?direct&}}

Amaa gibre yaskatti laakin amaa diin manabottaako miriix-yeh defeyayaako ishi naxar gummaadeh aatukik: "Yi Rabbiyo, anu zambi wanna kiyomhi sabbatah yolle raxmat' yeh dhaaco abe."

{{https://api.unfoldingword.org/obs/jpg/1/en/360px/obs-en-34-10.jpg?direct&}}

Sarrah Yeesus: "Yalli amaa gibre yaskatti dhaaco yoobbeyaako 'xaqqi wanna kinni' akem rummah sinak arhxii aniyo. Amaa diin manabootahi dhaaco laakin makxaninna. Yalli yamnanabbetiya yascandhaw kinni, ishi yascundhuwetiya lel xaf-isho kinni" yerhxe.

//Quddus kin kitaabhi zanta: Maatiyoos 13:31-33, 44-46; Maariqqoos 4:30-32; Luqqas 13:18-21; 18:9-14//
